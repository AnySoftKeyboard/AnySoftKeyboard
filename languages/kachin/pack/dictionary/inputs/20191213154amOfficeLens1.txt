(aT

I. LABAU SAWK (PUNGGA JA LI) A SAN

SAGAWN MASAM MARAM YU AI LAM
NI

Miwa Mung hte Tibet ga na Zaw Buk Labau

1. Miwa Mung na Labau Sara Du Kaba
Manam Tawng hpe san yu ai lam.

Zaw Buk labau sawk sagawn ai wa gaw 2012
ning, May 21 ya shani Mangshi de rawt mat wa sai.
Mangshi kaw du ai hte rau shawng shawng kaw na
sawk sagawn da ai gasi ga ngau ni hte ginra ni hpe Du
Kaba Manam Tawng hpe san yu sai. Shawng san ai ga
san gaw Nga Lawng Bam ngu ai ga re. Nga Lawng |
Bam ngu ai hpa baw ga re ngu san ai shaloi Du Kaba
Manam Tawng hku nna htai ai gaw Tibet ga re ngu
nna tsun dan ai. “Nga” ngu ai ga hkum Tibet ni a nga
wuloi dumsu ni hpe shamying ai mying re “Lawng”
ngu ai gaw nga ni hpe tawn da ai shara, dat da ai shara,
nga shangun da ai shara hpe tsun mayu ai.

Dai Tibet ga gaw dai ni raitimung Jinghpaw ni
mung dai hku sha tsun ai. Raitimung ginra hta hkan
nna nga lawng nga jang nga ni hpe rawng da ai nta
kaji ngu tsun mayu ai. Tibet ga hku dai a ten hta nga
ni hpe rawng da ai nta kaji hpe tsun mayu ai n rai.

 

—_— 10

 
