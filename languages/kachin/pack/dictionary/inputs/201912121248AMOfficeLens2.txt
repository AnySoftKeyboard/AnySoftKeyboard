a matu shan gap sha na mahkrun grai nga malu aj.
Dai ni hta na langai mi gaw shan lang gap ai lam rai
nga ai, nam shan chyahkyi ni sha ai baw hpun si,
chying nya si, makawk si zawn re ai namsi myin ai
shaloi, dai hpun pawt hte nau n tsan ai shara kaw
lang ngu ai shan hkap shara galaw da nna shanaq de
jan shang wa ai aten hte jahpawt myi mu jan pru wa
ai aten hta e dai shara kaw sa dung hkap nga yang
nam shan ni hpun kaw na hkrat ai namsi sa hta sha
nga ai shaloi, gap la lu nga ai, hpa majaw nga yang,
nam shan ni gaw jahpawt hte shanaq sha namsi di
sha chye nga ma ai.

Nam shan lu gap jang dai nam shan lu gap ai
nta kaw mare ting sa hpawng kahkyin nna hpya sha
chye rai ma ai. Shanhte hpya sha ai shan rung ni
hpe nta shadaw hte lapa ni hkan shakap ding-ren da
nga ma ai. Shanhte a mare hte ram ram tsan ai shara
myi hta sha—it langai myi nga malu ai, sha—it ngu ai
gaw jum ntsin ing ai shara hpe tsun ai rai nga ai. Dai
jum ntsin kaw shata jan mai ai aten ni hta nam shan
kaba rai nga ai shan nga, hpawlam ni sa chyu chye
ma ai. Dai hpe lu gap jang mare ting yan sa nna
hpya gun la nga ma ai. Dai hpawlam hte shat sha
nga rung ni hpe mung nta shadaw kaw shakap ding—
ren da nga ma al.

Dai hta kaga dasang ga lawk yaw ai lam mung
galaw chye nga ma ai. Ga lawk hpe gaw nta kaw na

. 45 -
