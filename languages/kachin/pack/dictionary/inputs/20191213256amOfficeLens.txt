Miwa Mung hte Tibet ga na Zaw Buk Labau

ya sanit na shagwi dara yu yang, n dang dara ai majaw,
ngai gaw yawng a man e hpunau woi la sa wa ai lam
tsun kau sai re majaw, hpunau n woi ai gaw n lung wa
sana, nga nna shi gun ai nba chyung sha shaw tawn rai
nna, ndai ngai gun ai nba chyung hte ngai hpe gayin
pawn ba la mi, ngai mung nanhte hpunau ni kaw nga
nang mat sana nga nna chyahpung dun e galeng kau
rai mat sai da. Dai majaw aji ni bai myit yu nna Adu
gaw n woi nga na re, Adu ndai wa hpe naw wa sa kau
nna htawm hpang de bai gayin nga na re ngu nna
jawm bawng la ai hte adu wa sa ai nga yang Htingra
Kawng ga nga nan mat ai rai.

5. Gumsa Du ni hte Gumlau Du ni a
lapran asak sum ai lam

 

Da Mang Grau Gya Yawng a prat hta Htingra
Du Zau Doi a kasha Lau Gam hte Hting Bap Ma Seng
ngu ai hkan nau gaw, Mare na darat ni e lahkawn jaw
ai, nlap rai lap shadang kashun sha ai, lachyum gaw,
kahpu Lau Gam gaw, Mare na darat ni lahkawn jaw ai
nlap shadang hpe nta e amu ara rawng ai shaloi Mare
masha makyin jinghku hte sha kau ai lam hpe kanau
Hting Bap Ma Seng gaw kahpu wa hpe hkrai sha kau
shadu nna ga law wa ma ai. Shaloi kanau wa gaw

61

 
