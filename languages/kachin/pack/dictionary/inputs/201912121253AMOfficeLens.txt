ram tsun jahta lai wa saga ai majaw, Ja Tawng yan
nau nan nga ai Mali Sawn E hku shadung Ja Tawng
lau ngun de bai kayin mat wa yu saga, Ja Tawng
htingnu a lam gaw tsun lai mat wa sai hte maren
ningchyun jahku shaw, naura jahku daw ai, hka
shawn jahku lu ai, dap shi jahku galu ai nta ni hte
gumhpu tawn da ai htingnu kaba nan rai nga ai. Dai
htingnu hta htunghking ningli ni hpe kungkyang ai,
mungga hpe tsun jasat lu ai salang ni hpawng de nna
lama ma hpe jahkrum nga ma ai. Ndai shaning gaw
Ja Tawng yan nau Pin-yawn majan dang kau da
nhtawm buga kaw wa nga nga ai kru ning jan aten rai
sal.

Dai salang ni bawngban nga ai lam gaw Ja
Tawng yan nau a kawa Awang Mung Hpyi la wa a
numhtet ga hte maren Lamu Shen Gam Gumhkawng a
matu Htungnem du kasha Zet Ing Makran hpe sa
hpyi hkung-ran la na lam hpe bawngban ai rai nga
ma ai. Bawngban ai hte rau Htungnem htingnu de
mungga jahkrang na matu marai lahkawng hpe
shawng dat ma ai. Dai marai lahkawng hpe garai n
dat dat yang, ningwawt kaba ni hpe shaga nhtawm,
shaman shawng kapaw yu nga ma ai. Shaman hta
madun ai shamawn hte maren Lamu Shen Gam Gum-
hkawng hte Hiungnem Zet Ing Makran gaw prat ugul
gu, baw hpraw kahtan daw hkra nga lu na hte mayat
maya galu kaba maden zinghka na shamawn hpru ai

263"
