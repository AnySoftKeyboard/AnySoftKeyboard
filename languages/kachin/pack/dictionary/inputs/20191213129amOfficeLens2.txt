wunpawng a hkap la hkan sa shatup lam
_————————

Shu hte seng nna laika ka ai wa a mahkrum matup

Shu gaw tinang nga ai shara hta hkan nna shi a
hkum hpraw nsam hpe galai mai ai. Wunpawng bum ga
kaw lanam shang wa jang shu ngoi nga ai, dai shu hpe
shana aten hta wan shaman hte hkan rim la ai bungli gaw
ma ni a matu grai awng sharawng hpa rai nga ai. Shu gaw
Uli lawt ai shaloi mung kaga du sat hte n bung ai shu yi
kaw na lu la ai shu di hpe shinggan kaw du ai shaloi she
shu la hte rau lagaw hte jawm kabye bawp shalaw la ai
masa hku na mayat maya nga ai. Tsit lali ai nam lap nam
sumwum hkan nga ai shaloi gaw shi a hkum hpe namlap n
sam sit ai n sam rawng nga ai. Hkumpup nawng kaw nga
jang hkum pup a n sam mut ai n sam galai mat ai.
Mungkan ntsa e nga ai dusat ni kaw na No-1 gumtsat
lahkam byin htum gaw Wa Hkalwi re nga ma ai. Shi gaw
shi a hkum htam latsa a lahta de tsan hkra lu gumtsat ai.
Dai majaw gumtsat lahkam de No-1 lu ai. Shu gaw shi a
hkum a htam manga shi a lahta de lu ai rai nna mung kan
hta No-2 lahkam byin dusat rai sai n hten!

 

(1966) ning lani mi na lanam ta hta Nawng Nang
Chyum Jawng lung nga yang manang ni rai nga ai Lakum
Aung, Kawp Shau, Pau Sa Gam ni the rau Nawng Nang
hka kau mare de Chyum Jawng ma ni a matu simai sa tam
hkawm mat wa ai. Dai aten hta Nawng Nang hka kau lam

 
