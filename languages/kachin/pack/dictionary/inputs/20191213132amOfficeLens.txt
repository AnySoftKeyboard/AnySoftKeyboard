wunpawng a hkap la hkan sa shatup lam

nga yang Sharaw gaw nam maling de she nga ai rai nna
mare du wa jang shayu da da rai nga ai Raitimung kaga
masha ni hku nna kam ram ai sakse ni nga nga ai. Dai
zawn kam lu ai lam gaw, kaga masha ni lani sat hkawm ai
hkrun lam kaw Nding wa gaw chyahkring sha du mat wa ai
majaw kam nga ma ai. Tsun lai wa saga ai hte maren, Shu
a hpang e gaw Sharaw rai nga ai. Shingrai Nding wa
Sharaw jawn ai lam tsun nga ga ai. Dai majaw, Sharaw a
lam mung ntsa lam tsun ra nga mali ai. Sharaw a lam tsun
ai shaloi daini nam dusat hte seng ai hpaji ninghkring ni
tsun ai hku n rai, moi na jiwoi jiwa ni a Sharaw mahkrum
madup hte sha tsun na rai nga ga ai. Sharaw gaw kaga
dusat ni zawn shani tup aten tup tam sha hkawm ai wa n rai
nga ai. Shu hte maren, sha ai ten hta hkru hkra sha, n lu sha
ai aten naq naq kan kaman nga nga chye ai. Shat n lu sha ai
ten hta mung shat shatai nna yup nga chye ai nga ma ai.
Lani mi hta la langai mi gaw nam dawk mat wa wu yang
Sharaw langai mi sha hkru nna yup taw nga ai hpe sa mu
ai. Dai Sharaw a n-gup hkan hkum ting jinu tsit hkrai
gumpup taw nga ai. Shan sha da ai majaw, yat bat mung
manam ai. Shingrai Sharaw si yat taw ai shadu nna Sharaw
kawng krau malawq la na matu Sharaw a n-gup kaw nhtu
hte lahkawng lang daram kahtam dat ai shaloi Sharaw gaw
hpun ndung du hkra rawt gumlawt nna hprawng mat wa ai.

95

 

 
