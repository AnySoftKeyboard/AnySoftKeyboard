Jinghpaw a hkap la hkan sa shatup lam

Lahtaw madai naw garan nga ai a majaw, Jinghpaw Mung Daw
Shanglawt Manau hta L.ahtaw a Madai hku nna Karing ni a manau
hku nau na matu kalang mi bai myit hkrum ai. Hpa majaw nga
yang Shatapru ga gaw Karing a jadip lamu ga rai nga ai. Manau
madu tai ai mung Lahtaw ni a shahpung gumgun nat Ngaw Naw
Chyauhpa rai sai. Dai rai nna madai nga ladi mung duwa Karing La
hpe jaw sai. Dai manau hta gaw Wunpawng sha amyu law law nga
ai kaw na hkrak masat kade re ai hpe masat rai mat sai.

Dai majaw Mung Daw Asuya lit nga ai ni kaw na madai
dap de san sai, madai dap kaw bawsang shagu na jaiwa, kaiji kanu,
mang rawng sara yawng hkum nga ai kaw Jinghpaw hku jaiwa mat
wa ai jaiwa ga hpe bai madat yu ai, Jaiwa ga hta (1) Hkang - Gam,
(2) Hkanung - Naw (3) Rawang - La (4) Lisu - Tu, (5) Lawwaw hte
Lachik - Tang (6) Jinghpaw hte Zaiwa- Yaw. Jaiwa wa lahta na hte
maren jaiwa da sai. Jaiwa wa jaiwa ai hta Lawwaw hte Lachik a
kaji langai sha di kau ai, Zaiwa hte Jinghpaw a kaiji mung langai
sha di kau ai, Hkanung hte Rawang a kaiji hpe kaga ga di da ai.
Raitimung, dai ni Shanglawt Manau nau ai ten hta tatut bungli byin
htap htuk ai hku Asuya kasa ni hte jaiwa dumsa ni jahkrup nna
jaiwa ga kaw na Hkang hpe la kau, Nung Rawang ngu ai gaw
mying lahkawng raitimung, mying langai sha di kau ai.

Lawwaw hte Lachik hpe garan kau ai. Zaiwa kaw mung
Jinghpaw kaw na lawm ai zawn, kaga kaw na mung lawm ai
majaw, bawsang langai mi hku masat kau ai. Dai shani madai dap
kaw na pru wa ai gaw (1) Nung Rawang, (2) Lisu, (3) Lawwaw,(4)
Lachik, (5) Zaiwa, (6) Jinghpaw nga nna Munghpawm Myen
Mungdan de mung ndai hku shabra kau sai. Mung masha kata de
mung dai hku masat la ai majaw, htunghking bawsang rung de
mung bawsang kru nga nna rawng ai lam rai nga ai.

 
