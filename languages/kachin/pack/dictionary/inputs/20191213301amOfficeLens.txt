 

 

Miwa Mung hte Tibet ga na Zaw Buk Labau

rim shakyek bang wa masai. Dai majaw Ndup Gawng
Gang dingla wa gaw hkau ni e hparu hpahka rai nga
ani, lawan she tsun yu mu, ngu jang, dai hpyen ni gaw,
Hkinru Wa Kawng ni ya ladaw sin shabrai n jaw ai
hka re, nga nna tsun ai hte Ndup Gawng Gang dingla
wa gaw anhte gaw Hkinru ni n rai ga ai law. Mai Mai
mare ni she rai ga ai, dat mi law ngu yang mung, Â¢
kalang mi jum shut sai re majaw, n dat sana, nang
salang wa, Hkinru Wa Kawng ni hpe wa tsun nna
bawng lung shaw la ngu mu, nga nna Salang wa hpe
chyu sha dat dat ma ai da.

Shing rai Ndup Salang wa gaw nta du wa ai hte
Wa Kawng ni hpe shiga wa tsun dan yang Wa Kawng
Naw gaw anhte Hkinru Wa Kawng ni a hpyen rai
yang gaw anhte Hkinru ma ni hpe she rim la na re.
Nanhte Mai Mai mare ni a hpyen rai nna she nanhte
Mai Mai mare ni hpe rim ai rai na re, ngu ningdang
kau sai majaw, abawng kaning di kadai n lung shaw la
ma ai. Dai majaw, Mai Mai mare ni gaw langai hprai
hprai rai hprawng yu wa mat ma ai, hpang jahtum
hprawng pru wa ai gaw Wura Tsen ngu ai num sha rai
nga ai. Dai jan gaw nta du yu wa ai hte machyi hkrum
ai majaw, Mai Mai Wura ni gaw Hkinru Wa Kawng
ni hpe nanhte ya bawng num Roi jan wa machyi nga
ai. Ndai moi lajang la na hkungga langai mi naw pru

67

 
