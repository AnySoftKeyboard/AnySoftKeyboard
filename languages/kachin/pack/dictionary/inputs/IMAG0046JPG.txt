de le du magang le sit wa magang re ai.
2.Kumshu amyu law law nga ai rai timung,
amyu langai hte langai grai wa n shai ma ai. Ura
kumshu amyu gaw grai dwi ai hte kya al majaw,
chyup chyai na matu hkai da ma ai. Nam-oi
kumshu amyu gaw galu kaba nna dwi ai hte
mayat ra ai majaw,nam-oi shadu na matu hkai
da ma ai. Dai kumshu hpun ni gaw asi n si ma ai
rai timung, apu pu nna kumba pu hte bung ai rai.
Dai majaw kumshu hpe hkai mayu yang, hpun
hte ningdung hpe raitim, pawt hpe raitim, kahtum
daw la nna hkai yang, aloi sha tu lu ma ai.
3.Kumshu gaw kahtet ai ga hta grai kaja ai
rai nna, dawng kru dawng sanit daram tsaw ai
hte lata lasing daram kaba lu ma ai. Ndai mung
na shara nkau mi hta nga ai masha ni gaw,
nam-oi kumshu hpe yi hkauna zawn law law
hkai nhtawm, ntsin shup la nna nam-oi shadu
dut sha ma ai. Dai lam hpe galaw chye ai masha
ni gaw Palawng,Sam,Myen hte Wunpawng

amyu masha nkau mi rai ma ai.

Â«57

 

 
