  

  

Woi la gang shaga garu ai nsen hte Ma yan kanu hpe
marit shaga ai nsen gaw rau sha rai nga ai. Shan nau
hkrai sha rai timung hpun si hpun makrung hka shi
hka wam hkan Hkatsu, Chyahkanq hkwi sha rai nga
ma ai. Rai timung shan nau hta hkru kat ai lam gaw
n lu la ma ai. Lani mi na aten hta gaw maling kata
kaw hkai da ai hkai nu yi kaw du mat wa ma ai. Rai
timung hkainu yi madu hpe gaw n mu lu ma ai. Shan
nau mung hkai nu gatsing hpe hkru hkra daw makret
sha la nna, shan nau makoi nga ai lungpu de bai wa
mat ma ai. Dai hkainu yi gaw Ja Tawng htingnu hten
ai shaloi wawnghkye hpyen hpe hkrit nna hprawng
mat wa ai Ja Tawng Zau Doi a hkainu yi rai nga ai.
Ja Tawng Zau Doi mung, shi a hkainu yi hpe masha
n mu hkra shim ai hku maling kata kaw hkai da ai
rai nga ai. Ma yan nau mung shani shagu hkainu sa
daw sha ai hkang hpe Ja Tawng Zau Doi sa mu ai
shaloi lagaw hkang gaw masha hkang rai nna, sha da
ai hkang gaw Tsap, La gang ni sha da ai hkang
hkang ai. Lani mi na nhtoi hta Ja Tawng Zau Doi
makoi lagyim hkap nga ai kaw Ma yan sa wa ai hpe
lu rim la kau nu ai. Lu rim tawn nna san yu ai shaloi
Ja Tawng shan wa ni re lam chye mat sai. Ja Tawng
Zau Doi mung n dang tsun hkra kabu nu ai. Ma yan
a matu mung, kanu, kawa hte hkrum, tinang a nta
du wa ai hpa rai sai. Rai timung shan nau a matu
yak hkak nni nkri hte gaw, garai n hka at hku byin

+ 103 -
