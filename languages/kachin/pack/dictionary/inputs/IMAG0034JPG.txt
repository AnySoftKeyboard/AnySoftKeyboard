3.Dai majaw sahti wa gaw tara agyi wa
hpang de sa nna, dai lam hpe sa tsun dan wu ai.
Tara agyi wa gaw sahti wa hpe, “Nang galaw ai
lam gaw myit ai n kup ai hku ang mat sai
majaw, na arai lu la na loi mi yak salit dai, dai
arai ap da yang, mu chye na sakse n tawn da kau
nu ai; Rai timung myit hkum kaji,ngai hpaji
naw daw yu na nngai, hpawt ni ndai aten hta bai
sa rit. "ngu dat wu ai.

4.Dai shana tara agyi wa gaw dingla wa hpe
shaga la nhtawm,shat woi sha nna shaga
shachyen let tsun wu ai gaw, “Jinghku wa e,
nang gaw sadi sahka ding man let, hpara tara
hpe hkrit hkungga ai wa re ai hpe ngai chye
nngai. Dai rai nna hpawt ni hpawtdin e ngai
kaga buga de naw sa na nngai majaw, nye a ja
gumhpraw sadek hpe na a lata hta ap da mayu
we ai;Kaning rai nme nga yang,lagu lagut
damya hte n se n sa re ai ni hpe n kam da lu
nngai. Dai majaw hpawtni na a nta de dai sadek
hpai sa shangun na ring ngai. ” ngu wu ai.

«33

 
