 

 
 

Miwa Mung hte Tibet ga na Zaw Buk Labau

nna English Kala hpyen ni a lata e si sum mat wa aj
lam hpe maram chye lu nga ai.

Shing rai kaga ginwang ninghtawn mare de na
ni n dang gasat ai majaw, anhte Shadan mung shara
hta bai shang bang wa sai. Dai majaw, Shadan mung
ginwang na Gumrawng Gumtsa hpyen hku nna
Nhkram Ga Gam, Gam Gya, Sama, Mali, Hpalap ndai
mare shara hta Shadan mung ting na Gumrawng
Gumtsa hpyen ni sa hkap nna gasat ma ai. Ndai
Gumrawng Gumtsa Hpyen ni lang kau ai wan tsj
machyu gaw adaw shi shadang nna gap lang kau sai.
Dai hpang jahtum hta gaw Nhkram mare na Lahtaw
Dum Hpya kasha ni e Kala hpyen ni hpe kaga nam
lam hku nna woi shang gasat ai majaw, n dang gasat
shadaw ai majaw, Hpalap mare na aga gaduk nhkun
kaw Gumrawng Gumtsa hpyen sum shi rawng nga ai
hpe Kala hpyen ni e wan hte nat kapung sat kau ya sai.
Shing rai Kala hpyen ni gaw Sama Kawng kaw hpyen
dap galaw nna nga mat sai. Dai hpang Shadan Krung
ni kalang mi bai ninghtang gasat yang Sama Kawng
IHpyen Dap na Kala hpyen ni bai hprawng mat wa ai
majaw, Kala hpyen ni a gumra shi lu gashun la mat
wa ai awng padang lu ma ai. Dai hpang Liru Kala
hpyen ni hte htinglu htingram nna Shadan mung na
Du Salang ni English hpe hkap hta ai hku rai sai.

   
 

78
