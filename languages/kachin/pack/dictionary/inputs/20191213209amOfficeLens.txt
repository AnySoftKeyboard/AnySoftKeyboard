Miwa Mung hte Tibet ga na Zaw Buk Labau

(1) Mi wa mung na ni shanhte a ginru ginsa hkrun
lam hpe tsun ai shaloi Chawng De Nga Yaw kaw na
Hkrang Hku Majoi de du ai lam Hkrang Hku Majoi
kaw nna Hpung Mai hka hte Nga Chang Hka mazup
kaw rap n htawm Dawng Gawng Bum, Sum Pyi Bum
sinpraw maga hku Jana Janshi de shawng du nna
Miwa mung shara shagu bra wa ai lam tsun ai.

(2) Cho Hko a kasha Hko Dau, Hko Dau a kasha
Dau Rye, Dau Rye a kasha mala hpe Maru wa La
Hpri ngu shamying ai. Dai shani kaw nna Maru mying
ai ngu tsun ai. Hpung Mai krung na labau sara ni gaw
Cho Hko a kasha Hko Suk, Hko Suk a kasha Suk Myi,
Suk Tsaung, Suk Hkam, Suk Hkam gaw mala rai nna
Jinghpaw ni e La Hpri ngu nna shamying nga nna tsun
al.

(3) Zaw Buk mying lu wa ai lam hta Hpung Mai
krung na labau sara ni tsun ai gaw Jahpan shingteq
yang Jahpan hkra ai majaw yawng e jawm ba ai kaw
na hkra nna ba ai ngu ai lachyum re nga ma ai. Miwa
mung na labau sara ni tsun ai gaw ma yan nau ni a
kahpu ba tsun ai nye kanau ni ngai n ba ai langai
mung n lawm ai (Ngo mazawn buk ru dayawk re ma
bo) ngu ai kaw na Zaw Buk mying ai nga nna tsun ai.

35

 

 
