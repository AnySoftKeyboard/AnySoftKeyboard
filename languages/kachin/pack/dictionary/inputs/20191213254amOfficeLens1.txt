 

Miwa Mung hte Tibet ga na Zaw Buk Labau

na rai yang gaw, i ga de wa saga ngai nau ngai sha ni
e, ali ama woi mu; agun agang hta gun mu; ngu nna
woi mat wa sai da. Shing rai Gara Yang kaw du yang,
Mali hkran de gaw mahku lik majan ngu ai Myen Sam
hte gasat ai majan nga mat sai majaw, Mali hkran Da
Mang wa gaw woi lai wa na matu n gwi mat ai majaw,
ngai nau nga sha ni e ndai yang naw gayin hkring mat
mu; hpawt hpra ni e mi she gayin woi la sana, ngu nna
shi hkrai lai wa mat sai da. Ndai mahku lik majan gaw
Myen Sam ni galun gahtam, ndai rai gasat shadut
bang wa ai majan re da. Woi gasat ningbaw tai ai
Jinghpaw ni hpang maga de na Maran Mahku Lik ngu
ai majan nga nna tsun jahta nga ma ai rai.

Da Mang Tu Ja wa gaw Mali hkran Da Mang
wa e tawn da kau ai hpang, Nawgu mare kaw masum
ning du hkra la yu yang Mali hkran Da Mang wa nga
ai Shingran mung n na mat ai hte maren, n gayin woi
la sai majaw, lamu ga ninghtawn kaga bai htawt tam
mat wa sai. Shing rai Da Law pa mayan hku nna yu
wa yang, Grau Gra ai lamu hta nga mayu ai majaw,
lung du hkawm yu yang, abum ga e tu ai shabying
walai, chyinghtawng htingra ni tu nga ai hta n-ga, nam
u numji ni hkum tsup ai majaw, htinghput htingra yu
da nna mare de bai nhtang du wa yang mare masha ni
gaw e Maru Da Mang wa e, nanhte gaw lamu ga

59

 
