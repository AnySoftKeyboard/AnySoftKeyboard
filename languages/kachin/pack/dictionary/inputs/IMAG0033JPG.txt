7.Hpang jahpawt e shat sha ngut jang, numsa
ni hpe bai shabawn dat na maw ma ai rai nna,
masha langai mi gaw shawng shani sat sha ai
nga magyi langai mi hpe ka hta gun nhtawm,
masha yawng hte hpe mani ga hpa hte yep,
shaman dat ya ngut jang, dai numsa ni hpe mare
shinggan du hkra hkan sa dat ma ai. Dai
hkungran sai num chyawm gaw shi hpe la ai
da-ma ni a nta e hti nan nga ai rai.

8.Dai num hkungran ai shara de sa ai masha
ni gaw, dai nta madu ni a kahpu kanau daw ai
amyu mahkra hte, shatmai shatmaw,lahpaw
shala, tsa chyaru sa garum ma ai. Da-ma daw ai
amyu ni gaw baswi shabawn bawn gun sa nna,
garum ma ai. Mayu daw ai amyu ni gaw ri
ninghtu gun sa ma ai. Shanhte bai wa jang, nta
madu ni gaw da-ma amyu ni hpe ri ninghtu,
mayu amyu ni hpe baswi bai jaw dat ma ai.
Shing rai-galaw ai lam gaw,shada tsaw ra ai
mahku mara lam rai nga ai rai.

© 3] «

 
