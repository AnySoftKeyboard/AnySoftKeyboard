Miwa Mung hte Tibet ga na Zaw Buk Labau

Nhkum Kum Shin ni majan byin na hku bai rai wa sai
da, Kumshin ngu ai ni gaw Nhkum rai nna shanhte a
kaji galng ja ngu ai wa a prat kaw nna nga nga sai re.
Dai hpang Nhkum Kum Shin ni gaw Maru Hang Kum
ni hpe dinggun shatlit hte rau sa woi la nna Lu Myang
hte Kum Shin a lapran kaw shapri shanyem hting ram
ya nna tsi tai ya na matu bai wa woi tawn da sai.
Shingrai jang Maru Hang Kum ni a mayu rai nga ai
Hka Zang wa gaw ya na Jinghpaw Mung, Daw Hpum
Yang maga de lamu ga matut tam wa ai kaw nna bai n
hkrum mat ai da. Dai hpe Lu Myang yan Kum Shin a
lapran kaw Maru Hang Kum ni gaw htinglu htingram
wa galaw ya ai da. Maru Hang Kum ni gaw Maru
Lum Gyung ngu ai wa a prat hta n dai ga de htawt
hkrat wa ai nga ma ai. Maru Hang Kum Lum Gyung
kaw na dai ni na aten du hkra nga yang masha aprat
(17) rai mat sai. Maru Hang Kum Lum Gyung a prat
kaw nna Jinghpaw hte gayau hpang wa sai. Shing rai
Lum Gyung a nat hkring dat gaw Ning Sam Zau Sam
ngu nna she hkring dat gang sai. 1830 ning jan daram
hta Zuk Ze ngu ai wa a prat hta Sam Mung Ging Ma
ga de nkau lai hkrat wa sai nga ma ai.

VIII. HPUK JAWNG ZE HRAW

180
