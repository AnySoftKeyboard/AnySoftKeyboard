EH FEES

= er

ay COA owl mT Cl (wel guemgY J

Jinghpaw a hkap la hkan sa shatup lam

Lachik mying shamying ai hta mung ningpawt ninghpang

hkrang madung nga ai. Raitimung mying shamying ai dinghku

madu ni hku nna galai shamying na ahkaw ahkang lu ai majaw,

hkrang chyasi n nga ai zawn rai nga ai. Lachik kaw Gam a mying

lahkawng hte mying hpalatu langai mi nga ai. Dai ni gaw Ying,

Bawm, Hkaw, Bawm Ying= Ying Bawm=Bawm Ying, ding yang

sha matut shamying wa yang, lahta na hte maren ang ai. Raitimung

dinghku langai mi kaw sha Bawm Ying lahkawng nga nna kaji dwi
a mying hte kashu a mying shada n jan hkat na tsang ai majaw,
kashu hpe Bawm Ying n shamying ai sha, Bawm Hkaw ngu , koi
nna shamying kau chye nga ai. Lawwaw mying shamying ai shaloi
mying hte dai mying a lachyum hpe atsawm n lu tsun shi ai.
Jinghpaw mying shamying ai hta mung mying shagu a lachyum
hpe n lu tsun ai. Dai hte maren Lisu, Hkanung Rawang a mying
shamying ai lam ndai laika buk hta n lu shalawm sai. Lachik a
mying shamying ai lam chyawm gaw Bawm ngu ai gaw bum tsaw
shagawng hpe la ai nga ma ai. Ying ngu ai gaw ring wa ai, bran wa
ai, Chang ngu ai gaw shanam zawn rai nna tsi tai ai, ninghpawng
rawt ai re nga ma ai. Ting ngu ai gaw ngang ai, grin ai ngu ai
lachyum rawng ai nga ma ai. Kyang ngu ai gaw jen ai, jasan sai.
Lawaw hte Lachik hta kaga bawsang ni gaw ginru ginsa yu hkrat
wa ai hkrun lam na mahkrum madup hta hkan nna shaga mying
shamying ai lam galai mat ang ma ai. Jinghpaw bawsang ni hte
seng nna du wa Htingbai Naw Awn ka ai labau hta AD 600 ning
daram kaw na shaga mying ningnan galai mying ai hpe kada nga ai.
Raitimung, num sha ni a shaga mying hpe n ka da sai. Dai laika
buk hte maren nga jang, La sha alat Gam a mying gaw Tibet
hkawhkam Gam Bu a mying hpe la ai nga ka da ai. Tibet mung Â¢
Sawngtsen Gam Bu ngu ai wa hkawhkam tai nga ai aten hta shi a
shangai nhtoi ladaw masat da ai lam nga ai. Dai hkawhkam wa a
shangai nhtoi masat da ai laman hta shangai ai ni hpe hkaw hkam
wa hpe shagrau ai hku nna mung, tinang a kasha hku nna arawng la
ai hku mung shaga mying shamying ai shaloi, hkaw hkam wa a

23
