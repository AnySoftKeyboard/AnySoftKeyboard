RRS.

ii. Dumsa wa tsun mat wa ai ga ni hta maumwi labay
hkai ai:- Nga yawng nga pra byin wa ai lam, shinggyim masha
byin wa ai lam, shinggyim masha ni hpe reng ai, ahkyak ai lam,
shinggyim masha gaw kadai re ai lam tsun nga ai. Dai hpe ndai prat
hta gaw Chyum Laika hti ai ngu chye na na rai nga ai.

iii. Shaman hpyi ai :-Dumsa wa lang ai ladat masum ngu
na wa gaw shinggyim masha ni hta ra kadawn ai ngwi pyaw hkam
kaja lam, lu lu, lu sha lam, lu bu lu hpun na matu, ji nat kaw hpyi
lajin nga ai. Ndai lam hpe yawng chye na ai hku tsun ga nga yang,
akyu hpyi ai ngu tsun yang chye na na rai nga ai. Shing rai daini na
aten hta raitimung moi na dumsa ni lang ai ladat hta jan nna shing
nrai, shayawm nna n lang lu ai lam hpe mu lu ai. Dai majaw moi na
Jinghpaw ni a Karai Kasang ra ai shinggyim masha ni shi kaw sit
sa ai ladat hpe daini na Karai Kasang mung dai hpe sha rai ai ngu
mu lu ai.

(b) Jaw jau ai ladat amyu myu:- Nat jaw jau ai ngu nna tsun
ai shaloi, ntsa lam yu yang, maren sha rai nga ai, raitimung kata na
dumsa ga hta lachyum shai hkat nga ma ai. Dai shai ai lam hpe
garai n tsun yang, bung ai dumsa ga daw hpe shawng bawngban ga,
bung ai daw ni gaw-

i. Dum hpung hpaw:- (Nat hkringdat gang ai daw) Ndai
daw hta tinang gara nat hpe dumsa ai, kadai ni a matu dumsa ya ai,
hpa lam ni a majaw dumsa ai, dumsa wa gaw kadai re ai lam hpe
tsun ai daw rai nga ai.

ii. Nat jaw jahpan ap:- Ndai daw hta dai jaw jau ai hta
lang ai arung arai ni a manu hpe tsun nna ap ya ai daw rai nga ai.
Nat hta hkan nna nat hkungri langai hte langai n bung ai, hkungri
hkrang langai hte langai n bung ai zawn, lang ai ngau ni mung n
bung hkat nga ai. Lang ai ngau ni hpe mung moi dai nat shi hpe
shangai ai shani na shi a shadai daw kaw na tu wa ai hpun hpe la
nna shi a hkungri hpe galaw ya ai. Dai majaw nat jahpan ni hpe
galaw ai shaloi, nat shangai wa ai maumwi chye ai ni sha galaw
mal nga ai, nat langai hte langai hta lang ai ngau ni n bung hkat ai,

55
