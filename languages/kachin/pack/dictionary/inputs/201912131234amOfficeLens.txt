 

 

wunpawng a hkap la hkan sa shatup lam
——

tim jinghku yan nu rai sai majaw atsawm sha hkalum la
nna camp kaw woi shayup ma ai.

Jinghku manam rai sai ngu jahpawt u langai mi sat
jaw ai. Ma hpe u lagaw mung daw jaw sai., U shan si mai
hte jahpawt shat sha ngut jang shani na matu shat kadaq
mung bawn ya nna, manam yan nu gaw htawq gawq maga
de matut lung wa na rai sai. Mana de gaw chihpwi maga
hku nam dabang de shang sa wa ai rai nna mana de wa ai
hku rai yang hpang de grai nhtang mat wa ra ai. Dai majaw
shawng lam de hkrang mat wa na lam matsun na camp na
ma lahkawng hpe sa sa shangun ai.

Ma kanu jan tsun ai gaw shannu hpe n sa sa ra ai
shannu hkrai lam chye ai ngu nna tsun ai. Sa sa ai ma yan
mung ndai shara de kalang mung n du yu ai masha wa lam
makoi chye ai nga ai majaw n tsen ai lam loi mi gaw rawng
wa ai. Hpang e sa sa ai ma yan hpe nan ndai shara kaw na
bai n htang manu an-nu gaw htawq gawq bum de lung wa
na n re htaw ra mu mada ai lung htawn kaw nna hkaraw de
na an-nu a shara de pyen mat wa na she re ngu nna tsun
pru wa ai. Sa sa dat ai ma yan mung n htang mat wa masu
nna shara mi kaw makoi yu nga yang kaja wa dai lung
htawn de lung mat wa nhtawm shan nu lahkawng arau sha
pyen ai zawn re gum htawn ai hpe mu ai majaw n'ta de wa
tsun dan ai shaloi dai yan nu a hpang de sa hkan yu ma ai.

Al

4
