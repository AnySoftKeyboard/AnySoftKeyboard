 

 

Miwa Mung hte Tibet ga na Zaw Buk Labau

masha mung law nga ga ai. Adu wa tsun ai hku galaw
na rai nga ai, nga nna hpyen ni gaw, Adan Yaw a nta
kaw nga lang sha na arai shachyip bang wa masai.
Shing rai nam de nga gyit ai gaw gyit rai nna nat
mung jaw sha kau ya di nna hpyen rawt na matu
maraw kumba mung shatut masai. Gumlau Hpyen ni
shing rai nga yang, Htingra Kawng Du ni hpe gaw shi
tsun dan ai masha nga sai re majaw, nta na arung arai
ni yawng hte sutgan hkrung rai dum gang mai ai hteng
hpe yawng shawng lam de sa makoi kau masai majaw,
masha hkum gaman, ningrim kaba she ngoi hkra
hprawng mat wa sai.

Bai Gumlau hpyen ni gaw shana yup tsut e lam
lahkawng de na aga karing she ngoi hkra rai htim pru
wa nna nta hpung kraw she lu nat masai. Shing rai
hpang jahpawt nhtoi htoi ai hte gaw Hting Bap Ma
Seng mung hkawm pru wa nna e manang la ni e, ngai
a nta wa mi anat kau ya ai gaw, nga jang, Gumlau
hpyen ni gaw nang tsun ai hku madai dap kaw nna
lawu de she nat ga ai. Nan hpu a dap lapran kaw hka n
din jaw sai ngu nna hkap tsun mu ai. Hting Bap Ma
Seng gaw galing gabyu rai hkawm nga yang Gumlau
hpyen nkau mi gaw Hting Bap Ma Seng hpe hkum tat
kau mu lu; nga ai hpe Hting Bap Ma Seng myit gale la
nna shi hpe bai hkwi ai zawn shadu nna bau sha gyit

73

 

 
