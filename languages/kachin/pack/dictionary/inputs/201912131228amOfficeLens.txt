 

wunpawng a hkap la hkan sa shatup lam
a —————————

Dai aten hta shanhte a matu hkrit tsang hpa kaba
gaw masha hte bung nna masha gaw n rai re ai dusat hpan
ni nga taw nga ai. Dai mahkrum madup ni law law nga nga
ai. Dai ni hta na sara kaba Maran Brang Di a Wunpawng
labau nhprang laika hta Sanga Hkum hte Machyang Hkum
yan a mahkrum madup ni mung tsun lai wa masai, ya
mung tsun nga ma ai. Dai masha nhprang ni gaw masha
kaw na nhprang mat wa ai rai kun? Shanhte kaw na
mahtang masha chying ring wa ai kun? Dai ni gaw u-
hpung grai law ai hku n chye nga ai. Shangai chyinghkai
mayat maya na matu mung yak ai. Shangai ai kasha shagu
n ring ai lam gaw gawn lajang ai lam n nga ai majaw rai
nga ai. Kaga dusat ni gaw shi a shing-ra hte shi shangai dat
ai hte kunghpan wa nga ai. Ndai masha nhprang ni shangai
ai ma gaw gawn lajang ai lam n nga jang si mat ma ai.

Dai hpe yu yang masha kaw na hpreq nhprang
mat ai ngu na zawn rai nga ai. Shanhte gaw nam maling
kaw sha nga lai wa ai rai nna mare na shinggyim masha hte
lawan ladan re lam, n-gun ja ai lam ni grai shai nga ai.
Hkum hkrang gaw mare masha ni hta grai kaji ai.
Raitimung Anum Ala hkrang ni gaw mare na masha hte
maren sha rai nga ai. Dai ni hpe masha hku nna ningmu
amyu myu, mying amyu myu jaw shajang ma ai. Dai
mying ni gaw kaga rai kun? langai sha rai ma ai kun? a
tsawm n chye ai.

 

59

 

 
