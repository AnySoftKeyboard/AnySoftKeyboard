maga de matut hkawm mat wa ai hpe na kau dat wu ai. Kade nna
yang dai htingbu yi kata kaw yi yup yup ai yi madu wa hpe adup
nna yi shingnawm nam maling maga de dun kayat mat wa ai hpe na
wu ai. Hpang jahpawt rai jang gaw dai yi wa madu mung shawoi na
hte maren, yi kaw na ra ai bugli ni hpe matut galaw nga ai hpe mu
wu yang, shana e shi na kau dat ai lam ni a majaw , grai mau nga
ai.

Hpa majaw nga yang, shi na ai nsen gaw yupmang hku na
ai n re ai sha, shi atsawm sha dum nna rawt dung ai hpang na ai
nseng she rai nga ai. Dai nsen na ai kaw nna yup n mai mat ai gaw

n htoi htoi hkra rai nga lu ai, raitim shi na ai nsen hte yi htingbu wa
hta byin ai lam shai taw nga ai rai nna mau ai lam rai nga lu ai.
Chyinglaw aten du wa ai shaloi, nta na ni du sa wa ai ten du hkra
dai yi wa de n sayu ai sha la nga ai. Gaida jan mung, shana aten hta
gyit dun mat wa ai htingbu wa hte ya bungli galaw nga ai htingbu
wa gaw gara mahtang masha rai nna gara wa gaw numla re ai lam
hpe n ginhka lu ai rai nna hkrit taw nga ai lam rai ge lu ai. Yisa

 

 
