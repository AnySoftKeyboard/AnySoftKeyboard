 

EE

Nunpawng a nkap la hican sa shatup lam

   

kapaw nna wan hkat wa ai re nga nna tsun ai. Dai majaw
mungkan masha ni mung dai hku hkap la nga ai.
Raitimung masha amyu nkau mi hkap la ai gaw Mu achyeq
ai mung yaw shada ai lam nga ai hku hkap la ai. Dai hku
hkap la ai ni hta Muq achyeq ai hpe lachyum lahkawng lat
ma ai. Shawng na langai gaw Muq ni kaw nna sadi jaw ai,
mara je yang ai hku hkap la ai. Lahkawng ngu na lam gaw
shaman chyeju jaw ai, garum ya ai, makawp maga ai hku
hkap la nga ma ai. Dai hku hkap la ai masha amyu ni hta
Wunpawng sha ni hte Isarael amyu ni lawm nga ai.
Chyoipra ai Chyum laika hta (Pru: 33:7-21, 19:16-20,
20:18-24) hta mu lu ai. Ndai laika hta duwa ngu nna lang
al gaw moi prat hta lamu ga madu ai, masha hpe woi awn
uphkang ai ni a mying hpe tsun mayu ai. Ndai prat hta gaw
duwa nga jang hpyen dap na (Captain) hpe tsun nga ai.
2009 ning hta duwa La Awng Munglai hkyat lagaw kaw
hkarang yi hkyen ai. Shi a yi grai kaba ai rai nna yi wa law
law galaw da ai nga ma ai. Dai yiwa ni hta na yi wa
lahkawng gaw madung re, kaga ni gaw hkyep kasha ni sha
re ai. Mangai ta du yinu jahtin ten hta yiwa kaba lahkawng
kaw Muq achyeq ya ai. Kalang hpra sha achyeq ai n rai,
yiwa shadaw ni amwi amyit achyeq kau ya ai. Duwa La
Awng hku nna Hkristan tai mat sai raitimung shanhte a
moi na lam ni hpe bai nhtang dum nna lama mi laklai sai

 

101

 
