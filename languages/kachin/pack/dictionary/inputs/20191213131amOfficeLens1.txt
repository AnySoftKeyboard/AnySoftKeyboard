 

wunpawng a hkap la hkan sa shatup lam
re  —

Nat hpe gaw Karai Kasang a kasa hku Wunpawng sha ni
kam ai. Shingrai Shu hte seng ai wa gaw Mu Matsaw
Ningtsa, Karai Kasang hte mung ading tawk seng nga ai.
Shanhte a kaji Nding Hkam Lam ngu ai wa gaw shan jau
gawng kaba re ai nga ma ai. Lani mi hta shan tam sa ai
shaloi Shu chyit, Shu kawng langai mi shi a nhkun mahka
kaw naura zawn shakrin da nna shi mung dai kaw sha zim
rai hpum taw nga ai. Raitimung shi hte nau n tsan ai hkan
sumbra shingtai ni hpe mu hkrup jang shi a shinglet galam
dat dat rai nga ai hpe mu nga ai. Shinglet galam dat ai
shaloi dai sumbra shingtai ni mung shi hpang de tin tin rai
shani sa wa nga ma ai. Shu kaw ni wa ai hte mun ni yawng
krin mat nna shingtai leng rai mat jang hta sha kau ai hpe
mu lu ai. Dai zawn re ai hpe Nding Hkam Lam mung grai
myit lawm ai hte yu nga yang shingtai sumbra sha n rai, U
hkinji du hkra shu e mawng la nna mun shakrin kau
nhtawm, mayu kau kau rai nga ai. Shaloi Nding Hkam
Lam mung Shu hpe mahtang rim wa nhtawm, jahkraw gun
hkawm wu ai. Dai hpe Shu hkan hpa ngu nna shamying ai.
Kaja wa dai Shu chyahkraw hkan hpa gun ai shani kaw nna
laja lana n tam shakut timung lu lawm wa ai nga ma ai. Dai
hpe “Tam n tam e sut lu, hkwi n hkwi e shan ku” nga nna
dumsa ga hta pyi lawm wa ai. Dai shani kaw na Nding ni
nai nam n dum hprut ai sha hku hku hpang garaq n nga ai

 

93
