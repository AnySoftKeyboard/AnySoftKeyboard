 

Lahkru laja ban ni, sading kinsa, shalung shala, lagat gat ji
ban ni hta jaw yu yang mung tu kaba hpra tsawm nna alap lap, apu
pu, asi si shangun ai hka re. Dai hta n-ga, shayi sha ni hka shin map
myit yang, hkum hpraw hpe tsawm shangun ai hte hpang gara aj
shaloi lu yang, hpang gara shamai lu nna moj mungkan nnan Jat
kaw nna nan matsaw ningtsang lamu madaj nat htinglan ni hta bang
yang , matsaw ningtsang lamu madai nat nj awng sharawng ai hka
hpe nan ndai htinglan kaw bang da sai. Ndaj hka hpe mare hka
sinwa ngu san da nhtawm, ginhtawng lanam shagu hka tsu ai hka
sinwa kaw na hka deng hka hpawk kaw na nan wakang singgat hte
shalen la ai nan rai sai.

Hkahku de sharam hka n shin kapruk ai hka hpe ja lahku ai,
shayi num sha ni e ja nna baw hte gun lanawn wa ai, hka htingnat
kaw shayu da ya ai kaw na hkinjawng hpunlum yan e nat htinglan
hta bang jahpring da ya sai. Dai majaw nga ya jahpan ap ai lamang
re ngu nna kalang jaw na wu ai, shing rai dai nga ya jahpan langai
hkrai a manu hpe dawn nna ji nat kaw na shaman chyeju galai la na
rai nga ai.

(c) Hkungga sumrat ai:- Hkungga sumrat ai ngu ai
gaw nat jaw sha ai nta kaw dai shani nat law law hpe wuloi, dumsu,
wa, u hkungga jaw shajang na rai nga ai. Dai zawn rai jaw shajang
ai, gara kadai nat hpe gaw hpa baw jaw sai ngu, tinang dumsa ai nat
hpe jahpan tsun dan ra nga ai. Dai zawn jahpan tsun dan ai shaloi,
tinang hpe u sha jaw ai raitimung, kaga gale nat ni hpe wuloi,
dumsu, wa jaw ai lam tsun dan yang, dai u jaw hkrum ai nat wa
mung grai na kabu sai lam tsun nga ai. Dai hpe yu ai shaloi,
Jinghpaw ni jaw ai nat gaw kaga wa lu ai hpe kabu lawm chye ai
nat rai nga ai. i i .

(d) Majun ni:- Nat jaw wa ai majun ni, hkungga jaw ai
majun maumwi ni, nat hpe gawn dan na rai nga ai. Ndai daw gaw
dumsa aten ni hta galu dik ai daw ni rai nga ai. Dai dumsa ni gawn
dan na majun gaw lai wa sai nat jaw majun gawn ai hta tsun sai
majaw ndai daw hta kaga n tsun sai.

57
