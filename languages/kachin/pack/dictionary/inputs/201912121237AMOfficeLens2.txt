Shinggyim masha ni kalang numrang sha lai ai ma-
jaw, lam ngu masat da ai hpa n nga ai, shara nkau
mi hta hkyen e lam kapat kau nna Jam shamat, lam
dam kayin hkawm nga ai.

Shanaq ningsin kaba wa tim hkringsa yup na
sawn re ai hpun pawt, lungpu ni hpe n mu hkrup ai
aten ni law law rai nga malu ai. Dai aten ni hta hky-
en bum hkan nga chye ai tsap ni hpe mung hkrit ra
nga ai, la kaja waqngan ni pyi sadi maja ra ai shara
hkan ma kaji hte num shannu ni a matu gaw myit n—
gun arang a majaw, hkawm sa lu ai sha rai nga lu
ai. Lam ngu ai n nga ai rai nna hkashi hka wam ni
 hpe hkan ra nga ai. Dai shaloi nlung shakum, hka-
rum ni din kapat mat nna hka kau bum de bai lung
nhtawm, koi mat wa ra ai rai nna hka kau manu ai
shara du jang, hka bai matut hkan nga ma al.

Rai timung shannu ni hkan hkrat wa ai hka shi
gaw lani hte lani kaba dam wa ai rai nna hka hkan
hkrun lam gaw, grau grau loi wa nga malu ai. Gun
hkrat wa ai lu sha ni ma mat wa ai majaw, jam jau ai
manghkang hte bai hkrum katut nga masai. Dai sha-
loi e shingbwi matsun, ri matsun, laisi matsun ni
shaw sha nga ma ai. Ning—un nai ni hpe mung htu
sha ma ai. Gam kaja yang ning—un nai pawl langai
mi kaw na sha joi masum mali lu htu shaw la ma ai.
Kalang lang gaw oi, woi la gang mi e jahkrit shama ai

mung katut nga ma ai.
