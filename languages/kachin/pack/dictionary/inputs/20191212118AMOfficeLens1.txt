paw shanut ni mung hkraw n hkraw sau lau sha naw
rai nga ai. Dai shani malum lu ai shabu pa mung,
hkri hkri hpawm hpawm sha naw nga ai, ngu nna
tsun dan wu gang karat jan mung grai na pawt ai hte
lam rum maw a maga mi de nga ai hpaida wang de
gat sa wa sai. Hpa majaw nga yang Ja Tawng la ni
yawng ngu na daram hpai gasup taw nga ai ten rai
nga ai. Ja Tawng jan mung hpaida wang kata de n du
ai sha shinggan kaw nna marawn jahtau let, “Ja
Tawng la ni e, hpaida da na chyu nau hkum myit, Ja
Tawng htungnu de hpa baw byin wa ai gaw dum nga
myit ni, Ja Tawng htingnu de lawan she wa yu
marit” ngu jahtau tsun kau da nna bai nhtang wa mat
sai. Ja Tawng la ni mung, arat hpa baw tsun ai kun
gahtet gamawt re shiga lama ma nga ang sai. Ja
Tawng hkaw de hpyen shang sai kun, hku hpyen
damya pru ai kun, dai majaw tinang laknak arung
arai nhtu n—ga hta lang nna she wa yu saga nga ma
ai. Dai aten hta Marit Hpri Tawng gaw, shawun taw
sum wu ai rai nna, ning yun bu pawt sindawng nga
ai ten re. Dai shaloi garat jan, sa tsun ai shiga hte
gayau gaya rai grau grau myit gadun wa nga ai. Ja
Tawng la ni yawng mung, karat jan jahpu dat ai hte
maren, hpaida wang kaw nna Ja Tawng htingnu de
yawng gahpru du wa mara ai. Shanhte yawng garal
Jan jahpu dat ai hpe hpyen shang sai hku shadu nga
ma ai. Marit Hpri Tawng mung shi a sanat lashawng

- 123 -

 
