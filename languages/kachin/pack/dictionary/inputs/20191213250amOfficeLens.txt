 

Miwa Mung hte Tibet ga na Zaw Buk Labau

majaw, anhte Maru Tangbau ni dai ni du hkra Nya Ma
hkum ni hpe dama shatai ai madat nga nga ai rai.

Bai nna Wagang Du ni hpe nat shatai nna jaw
Jau ai lam gaw, Wagang amyu hte Wagang mare
masha ni yawng gumli myit ai hte maren, kawa
Wagang wa gaw, dingla nna si ai re, lup ai shara, Da
Bup ngu ai shara rai nna ginra gaw Wa Lu Krawn
mali ngu ai re majaw, shi hpe hkringdat gang yang,
(Da bap rum dung e ngat, wa lu krawn mali e hkring
dat) ngu ai re. Kasha Wagang Yawng gaw gwi lawng
langai mi hte shan gap hkawm ai shaloi hkhrang hka
hkahku lung pran yang ngu ai shara hta, hkrang hka
kaw ahpun pung hkawng langai mi htan nga ai majaw,
Wagang Yawng gaw dai pung hkawng hta gau lai mat
wa sai. Shi a gwi lawng gaw n lai wa hkraw ai wau
nna tsap nga ta ai majaw, dai gwi hpe bai nhtang ba la
nna dai pung hkawng hta gau wa yang hka ka-ang du
wa ai hte pung hkawng daw mat wa ai majaw, hkrang
hka hta htin si mat sai gwi gaw hka laman chye ai
majaw, hpungyawt pru mat wa lu sai. Shing rai si ai
mang hpe gaw hka na Nga ni e sha kau sai. Dai majaw,
Wagang Yawng hpe hkringdat gang yang (Wagang
rum dung e ngat lung pran yang mali hkringdat) nga
ma ai. Shi a mang hpe Nga ni e sha ya ai majaw, jaw
jau yang nga gai tsu n ra nga ai.

50

 

 
