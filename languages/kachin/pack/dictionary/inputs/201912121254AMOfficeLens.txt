lachyum gaw Lamu Shen Gam Gumhkawng a kawa
dingla mung Zet Ing Makran hpe kanam hku nna la
na matu myit hkrum sai hpe sakse hku nna shi lu
lang nga ai malut nhka hpe bang shalawm dat ai lam
rai nga ai. Dai hpang sagu panep mung shalawm ma
ai, sagu panep gaw Lamu Shen Gam Gumhkawng a
kanu mung Htungnem Zet Ing Makran hpe kanam
shatai na matu myit hkrum sai sakse tai na matu shi
nep yup ai sagu panep hpe gun ya dat ai rai nga ai.
Dai hpang shat lit, u di shan nga tsa chyaru ni gaw,
dai shanaq dauma manam du ai nga nna jawm hpu
jawm sa ai ni sha chyai na matu rai nga ai.

Ja Tawng ni gaw dai shanaq e ginrung hpaga,
hpaga madung kru mung gun sa ma ai. Hpang jah-
pawt e mayu Htungnem du ni hku nna ja htu ri jaw
dat ma ai. Ja wa htu hpaga wa tam nna sa hpyi woi
la na matu ahkang jaw ai hku rai sai. Num hpyi sa ai
ni mung dai ri nhtu lang nna kabu gara bai wa mara
ai. Daishani kaw nna gaw Ja Tawng htingnu kaw Zel
Ing Makran hpe la na matu, hpu dat hpu ya hkung-
ran poi galaw ai lam ni, ra ai lu sha jarik ja hpaga ni
jawm kahkyin, jawm bawng ban wa masai. Kade u
na yang, mayu ni kaw ja hpaga kahtap, hpaga mali
gun nna shat lit hte rau bai sa ma ai. Ja Tawng ni
bang ai ginrung hpaga kaba shi tup masai.

Mayu ni kaw nna jaw ya ri nhtu ngu ai, num
jaw ya sai sakse ri nawng hte htu nawng jaw dat ma

. 65 -
