@n

51 us

 

wunpawng a hkap la hkan sa shatup lam
I ————————————————————————————————

hte yawng ni ndum n dam bri ma sai. Shaloi hkum
kaw masu sumrawq da ai gup chyawp, nhka mun
galai da ai nsen ni yawng mi na madung rawq bai
byin wa ai shaloi gaw manam wa mung nta madu wa
nan rai taw nga ai. Dai shani kaw nna dai Maran nta
ni hpe Maran Manam ni ngu shamying mat sai nga
ma ai. Shachyen shaga ai shaloi Manam ni rai ga ai
nga jang hpa baw Manam kun? ngu bai san yang
Maran rai ga ai nga jang gaw ndai ni rai sai.

Male - Rawang Bawsang ni kaw Male
ngu ai htinggaw mying shing n rai Amyu lakung
mying nga nga ai. Shanhte gaw Nhkum lakung ni re
nga ma ai. Male mying lu wa ai lam gaw moi
shawng de Wunpawng du Magam ni num law law la
ai htung nga lai wa sai. Num law law la ai raitimung
kumba shalai ai kumba num gaw langai she re.
Ngam ai kumba num n re ai ni mung tara shang num
ni re. Shing rai Male ngu ai gaw kumba num a
hpang na No. 2 num a kasha ni ngu ai re nga ma ai.
Kasha ni law law nga wa sai hte maren ginghka
garan nna shaga mayu yang langai jan a kasha,
lahkawng jan a kasha ngu nna shamying la chye ma
ai.
