ai. Madu jan gaw, “She lu law, tsa hpe jahkrat ra
yang jahkrat gaw; Ula hpe mung sat ang yang
gaw sat gaw.”’nga nna tsun ai. Shaloi madu wa
gaw shi hpe Hpan Wa Sagya htet dat ai lam
yawng hte hpe tsun dan nhtawm, dai Sagya wa
tsun dat ai hte maren galaw nna, hpang shana e
la nga ma ai rai.

5.Shing rai hkap nga yang, dai manam sanit
gaw nta nhku de du bang wa ma ai. Shaloi shanla
lahkawng kabu gara ai myit hte ngwi pyaw ga
tsun let, dai manam ni hpe hkungga lara hkap
shachyen nna hkalum hkap la mu ai. Madu jan
mung lu ai lusha shahpa ni hpe shadu hkyen
ngut da sai hte maren, manam ni hpe hpai jaw
mu ai. Rai timung dai manam nj gaw shat lusha
n lu n sha ai sha, shanhte mahkra yup taw nga
ma ai.Shaloi nta madu jan gaw, manam ni tsan
ai shara kaw nna sa wa ai majaw, pu la sam
masai nga nna, dai manam ni hpe hpun nba
atsawm sha sa jahpun nhtawm, shan mung yup
taw nga ma ai rai.

 
