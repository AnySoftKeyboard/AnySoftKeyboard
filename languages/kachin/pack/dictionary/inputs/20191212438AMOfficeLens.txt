Jinghpaw a hkap la hkan sa shatup lam

 

Shing rai Jinghpaw nat jaw htung hta nat jaw jau ai ngu ai gaw aten
Jadaw mabyin masa hta hkan nna jaw jau ai lai ladat law law nga
ai hpe chye lu nga ai. Ndai laika hta n ka madun ai lam ni law law
naw nga ais hpan amyu myu nga ai hpe tsun shachyen ya ai sha rai

nga mali al.

sesssscsassessnsensree

DINGHKU DE AI LAM

Dinghku de ai htunghking ningli hpe garai n myit yu yang,
dinghku ngu ai ga gaw kaning rai byin wa ai hpe shawng myit yu
mai ai. Dai ga hkum hta Jinghpaw ga hkum lahkawng rawng ai hpe
mu lu ai. Shawng na ga hkum rai nga ai ding gaw kading
ngu ai kaw na wa ai rai na zawn san nga ai, kading ngu ai gaw
hkring ngu ai lachyum re, ginru ginsa yu hkrat wa ai ten hta matut
manoi hkawm sa yu hkrat wa ai raitim, nga shara manu ai kaw du
jang, aten ladaw n masat ai sha hkring chye ma ai. Dai hkring ai
aten hte shara ni gaw shanhte a nga pra hkrat wa ai npawt nhpang
tai wa nga ai. Mare buga ru di ni mung dai kaw ningpawt nna byin
wa nga ai.
Ginru ginsa hkring ai shara hta npawt ai nga sat nga sa lam
rai nga ai majaw, daini du hkra kading kaw na ding hpe matut lang
nga ai lam mai byin nga ai. Hpang na ga si gaw hku ngu ai ga re,
hku ngu ai ga hkum gaw shawng e tsun lai wa ai hkringsa shara ni
yawng gaw lungpu hku ni, ga nhkun hku ni rai nga ai lam chye lu
ai. Tibet bum ga kaw ntsa lam hta n mu lu ai ga nhkun hku ni law
law dai ni du hkra naw mu lu ai nga tsun ma ai. Dai law law rai nga

67

 
