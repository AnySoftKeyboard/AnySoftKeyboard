Miwa Mung hte Tibet ga na Zaw Buk Labau

Yawng Ba ni gaw Gam hte La sha rai sai. Ah Ji wa
hpe gaw Htoi Ma ngu bai shamying ai. Ah Ji a kasha
Gam, Gam a kasha gaw annau, La matu ni gaw
manam mying mying mat wa nna, Naw hte Gam gaw
Lahpai kaw naw ngam nga ta sai. Manam mying mat
wa ai lam gaw, Nam Hpuk Ga kaw na bai gayin lung
wa yang, Nhkum Du ni a lamu ga Nhkum Krung kaw
nga na matu wa lajin ai shaloi, Zawq Nam gaw she ra
law, ngu ai kaw na Manam mying mying ai nga ma ai.

Myihtoi ngu ai htinggaw mying gaw shanhte
nan myihtoi htoi ai gaw n rai sai, shawng de myihtoi
htoi yu ai ni a matu mara ni re majaw, shamying ai re
nga ma ai. Gumgun nat kaga n lu ai mung nat ngu
shamying ai Wagang hpe she jawm jaw ga ai.
Wagang wa ngu ai gaw anhte a kaji wa Wagang kasha
langai mi hpe dumsa shamai lu ai nhkan e, Wagang ni
hte rau nga mat wa yu yang, mam ting da tim n tu,
dinghkaw nhkun kata de krawk yu yang gaw mam
maku tu manai hkawan rawng taw nga ai. Dai majaw,
shabaq wawt yu yang Wagang ni a nat hpe n htawt hta
na mi she bai hpru re ai da. Shingrai Wa Gang wa hpe
kumhpa shakap yu yang mali ya ngu ai shaloi num bai
tu pru wa sai. Dai majaw, Wagang ga hku lai ai ni
vawng Wagang nat hpe jaw mat wa ai re nga ma ai.

184

 
