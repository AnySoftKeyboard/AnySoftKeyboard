<!DOCTYPE html>
<html> <head> <title>Tekstaro de Esperanto</title>

 <meta name="viewport" content="width=device-width, initial-scale=1"> <link rel="stylesheet" type="text/css" href="../stilo/tekstaroserchilo.css"> </head>

 <body class="la-revizoro tutateksto <body class="la-revizoro tutateksto  <div class="tekstarkapo"> <h1><a href="../index.html">Tekstaro de Esperanto</a></h1> <h2>Unu teksto el kolekto de Esperantaj tekstoj</h2> <div id="alaktualasekcio"></div>

 </div>

 <div class="tekstarteksto"> <div class="tekstokapo"> <h2>La revizoro</h2> <h2>Komedio en kvin aktoj</h2> <ul> <li>Verkis: <span class="nomo" lang="ru" title="Ne-Esperanta nomo. Lingvo: Rusa">N. V. Gogol</span> </li> <li> El Rusa lingvo tradukis <span class="nomo">D-ro L. L. Zamenhof</span> </li> <li>Eldono: Dua eldono</li> <li>Eldonado: Esperantista Centra Librejo <span class="nomo" lang="fr" title="Ne-Esperanta nomo. Lingvo: Franca">Paris</span> 1928 </li> </ul>

 <p class="kapoRespondeco"> La bazan tekston origine enkomputiligis <span class="nomo">Sergio <span class="fremda" lang="ru" title="Ne-Esperanta teksto. Lingvo: Rusa">Pokrovskij</span></span> </p>

 <p class="kapoNoto">Proksimuma tradukojaro: 1907</p>

 <p class="kapoNoto">Kreis la Esperantan tekston: <span class="nomo">Zamenhof</span></p>

  </div>

 <div class="personoj" id="la-revizoro-Personoj"> <h3>PERSONOJ</h3> <ul class="rololisto"> <li id="am3" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ Skvoznik-Dmuĥanonskij</span>,</span> <span class="rolpriskribo"><span>urbestro.</span></span> </li> <li id="am4" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>,</span> <span class="rolpriskribo"><span>lia edzino.</span></span> </li> <li id="am5" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>,</span> <span class="rolpriskribo"><span>lia filino.</span></span> </li> <li id="am6" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Luka Lukiĉ Ĥlopov</span>,</span> <span class="rolpriskribo"><span>inspektoro de lernejoj.</span></span> </li> <li id="am7" class="rololistero"><span class="rolpriskribo"><span>Lia edzino.</span></span></li> <li id="am8" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ Ljapkin-Tjapkin</span>,</span> <span class="rolpriskribo"><span>juĝisto.</span></span> </li> <li id="am9" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ Zemlanika</span>,</span> <span class="rolpriskribo"><span>kuratoro de kadukulejoj.</span></span> </li> <li id="am10" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Ivan Kuzmiĉ Ŝpekin</span>,</span> <span class="rolpriskribo"><span>poŝtestro</span></span> </li> <li id="am11" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ Dobĉinskij</span></span> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ Bobĉinskij</span></span> <span class="rolpriskribo"><span>urbaj bienhavantoj.</span></span> </li> <li id="am12" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ Ĥlestakov</span>,</span> <span class="rolpriskribo"><span>oficisto el S. Peterburgo.</span></span> </li> <li id="am13" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Osip</span>,</span> <span class="rolpriskribo"><span>lia servanto.</span></span> </li> <li id="am14" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Ĥristian Ivanoviĉ Hübner</span>,</span> <span class="rolpriskribo"><span>distrikta kuracisto.</span></span> </li> <li id="am15" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Fjodor Andrejeviĉ Lulukov</span></span> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Ivan Lazareviĉ Rastakovskij</span></span> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Stepan Ivanoviĉ Korobkin</span></span> <span class="rolpriskribo"><span>eksoficistoj, eminentaj personoj en la urbo.</span></span> </li> <li id="am16" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Stepan Iljiĉ Uĥovjortov</span>,</span> <span class="rolpriskribo"><span>kvartalestro.</span></span> </li> <li id="am17" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Svistunov</span></span> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Pugovicin</span></span> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Derĵimorda</span></span> <span class="rolpriskribo"><span>policanoj.</span></span> </li> <li id="am18" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Abdulin</span>,</span> <span class="rolpriskribo"><span>komercisto.</span></span> </li> <li id="am19" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Fevronja Petrova Poŝljopkina</span>,</span> <span class="rolpriskribo"><span>seruristedzino.</span></span> </li> <li id="am20" class="rololistero"><span class="rolpriskribo"><span>Edzino de suboficiro.</span></span></li> <li id="am21" class="rololistero"> <span class="rolo"><span class="nomo" lang="ru" title="Ne-Esperanta nomo. Lingvo: Rusa">Miŝka</span>,</span> <span class="rolpriskribo"><span>servanto de la urbestro.</span></span> </li> <li id="am22" class="rololistero"><span class="rolpriskribo"><span>Servanto de restoracio.</span></span></li> <li id="am23" class="rololistero"> <span class="rolpriskribo"><span>Gastoj,</span></span> <span class="rolpriskribo"><span>gastinoj,</span></span> <span class="rolpriskribo"><span>komercistoj,</span></span> <span class="rolpriskribo"><span>urbanoj,</span></span> <span class="rolpriskribo"><span>petantoj.</span></span> </li> </ul>

 </div>

 <div class="teatrajho"> <div class="titolo"><h3 id="am24" class="cheftitolo">LA REVIZORO</h3></div>

 <div class="akto" id="la-revizoro-akto-1"> <h4 id="am25">AKTO UNUA</h4> <p id="am26" class="scenajho">Ĉambro en la domo de la urbestro.</p>

 <div class="sceno"> <h5 id="am27">Sceno <span class="num" title="">I</span>.</h5> <p id="am28" class="scenajho">La URBESTRO, KURATORO DE KADUKULEJOJ, INSPEKTORO DE LERNEJOJ, JUĜISTO, KVARTALESTRO, KURACISTO, du POLICANOJ.</p>

 <div class="repliko"> <div id="am29" class="parolanto">Urbestro. –</div>

 <p id="am30">Mi invitis vin, sinjoroj, al mi, por komuniki al vi tre malagrablan novaĵon: al ni venas revizoro.</p>

 </div>

 <div class="repliko"> <div id="am31" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am32">Kiel, revizoro?</p>

 </div>

 <div class="repliko"> <div id="am33" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am34">Kiel, revizoro?</p>

 </div>

 <div class="repliko"> <div id="am35" class="parolanto">Urbestro. –</div>

 <p id="am36">Revizoro el Peterburgo, inkognite; kaj ankoraŭ kun sekreta ordono.</p>

 </div>

 <div class="repliko"> <div id="am37" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am38">Jen vi havas!</p>

 </div>

 <div class="repliko"> <div id="am39" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am40">Jen zorgoj mankis – nun ricevu!</p>

 </div>

 <div class="repliko"> <div id="am41" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am42">Ho, mia Dio! ankoraŭ kun sekreta ordono!</p>

 </div>

 <div class="repliko"> <div id="am43" class="parolanto">Urbestro. –</div>

 <p id="am44">Mi kvazaŭ antaŭsentis: hodiaŭ la tutan nokton mi sonĝis pri iaj du eksterordinaraj ratoj. Kredu al mi, tielajn mi neniam vidis: nigraj, de nenatura grandeco! Ili venis, ekflaris – kaj iris for. Jen mi tralegos al vi leteron, kiun mi ricevis de <span class="nomo" lang="ru" title="Ne-Esperanta nomo. Lingvo: Rusa">Andrej Ivanoviĉ Ĉmiĥov</span>, kiun vi, <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>, konas. Jen, kion li skribas: “Kara amiko, baptano kaj bonfaranto! <span class="sceninstrukcio">(Murmuras duonvoĉe, trakurante rapide per la okuloj)</span>... kaj sciigi vin...” Ha, jen: “mi rapidas, interalie, sciigi vin, ke alveturis oficisto kun la ordono revizi la tutan gubernion kaj precipe nian distrikton. <span class="sceninstrukcio">(Signife levas la fingron supren.)</span> Mi sciiĝis pri tio de homoj plej kredindaj, kvankam li prezentas sin kiel privatan personon. Ĉar mi scias, ke vi, kiel ĉiu, estas ne tute sen peketoj, ĉar vi estas homo saĝa kaj vi ne amas preterlasi tion, kio naĝas al la manoj...” <span class="sceninstrukcio">(Haltante.)</span> Nu, ni estas inter ni... “tial mi konsilas al vi aranĝi singardecon: ĉar li povas alveturi en ĉiu horo, se nur li jam ne alveturis kaj ne loĝas ie inkognite... Hieraŭ mi...” Nu, tie ĉi jam venas aferoj familiaj: “la fratino <span class="nomo" lang="ru" title="Ne-Esperanta nomo. Lingvo: Rusa">Anna Kirillovna</span> alveturis al mi kun sia edzo; <span class="nomo" lang="ru" title="Ne-Esperanta nomo. Lingvo: Rusa">Ivan Kirilloviĉ</span> tre dikiĝis kaj ĉiam ludas violonon...” kaj tiel plu, kaj tiel plu... Sekve jen vidu, kia cirkonstanco!</p>

 </div>

 <div class="repliko"> <div id="am45" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am46">Jes cirkonstanco eksterordinara, tute eksterordinara. Certe ĝi estas ne sen kaŭzo.</p>

 </div>

 <div class="repliko"> <div id="am47" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am48">Kial do, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>, por kio? Kial oni sendas al ni revizoron?</p>

 </div>

 <div class="repliko"> <div id="am49" class="parolanto">Urbestro. –</div>

 <p id="am50">Kial! Certe jam tia estas nia sorto! (<span class="sceninstrukcio">Ekĝeminte.</span>) Ĝis nun, dank’ al Dio, oni atakadis aliajn urbojn; nun venis la vico al nia urbo.</p>

 </div>

 <div class="repliko"> <div id="am51" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am52">Mi opinias, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>, ke tie ĉi estas kaŭzo delikata kaj pli politika. Ĝi signifas jenon: Rusujo... jes... volas fari militon, kaj la ministraro tial, jen vidu, sendis sekrete oficiston, por sciiĝi, ĉu ne ekzistas ie perfido.</p>

 </div>

 <div class="repliko"> <div id="am53" class="parolanto">Urbestro. –</div>

 <p id="am54">Eh kien vi ensaltis! Kaj ankoraŭ saĝa homo! En malgranda urbo, perfido! Ĉu ĝi estas urbo apudlima, he? De ĉi tie vi ja povas eĉ tri jarojn rajdi, vi al nenia regno alrajdos.</p>

 </div>

 <div class="repliko"> <div id="am55" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am56">Ne, por diri al vi, vi ne tion... vi ne... La estraro havas konsiderojn subtilajn: malgraŭ ke estas malproksime, ĝi tamen notas al si en la cerbo.</p>

 </div>

 <div class="repliko"> <div id="am57" class="parolanto">Urbestro. –</div>

 <p id="am58">Notas aŭ ne notas, sed mi vin, sinjoroj, avertis, – rigardu. En mia parto mi kelkajn disponojn jam faris, mi konsilas ankaŭ al vi. Precipe al vi, <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>! Sendube la traveturanta oficisto volos antaŭ ĉio ĉirkaŭrigardi la kadukulejojn, kiuj estas sub via estreco, kaj tial faru tiamaniere, ke ĉio estu konvena: ke la noktaj ĉapoj estu puraj kaj la malsanuloj ne similu forĝistojn en la senĝenaj ĉiutagaj vestoj.</p>

 </div>

 <div class="repliko"> <div id="am59" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am60">Nu, ĉi tio ne estas ankoraŭ gravaĵo. Ĉapojn, se estas necese, oni povas doni al ili eĉ purajn.</p>

 </div>

 <div class="repliko"> <div id="am61" class="parolanto">Urbestro. –</div>

 <p id="am62">Jes. Kaj ankaŭ super ĉiu lito superskribi latine aŭ en ia alia lingvo... ĉi tio jam apartenas al vi, <span class="nomo" lang="ru" title="Ne-Esperanta nomo. Lingvo: Rusa">Ĥristian Ivanoviĉ</span>, – ĉiun malsanon: kiam ĉiu malsaniĝis, kiun tagon kaj daton... Ne bone estas, ke ĉe vi la malsanuloj fumas tian fortan tabakon, ke oni ĉiam ekternas, kiam oni eniras. Kaj cetere estus pli bone, se ilia nombro estus malpli granda: tuj oni povas kulpigi malbonan zorgadon aŭ nelertecon de la kuracisto.</p>

 </div>

 <div class="repliko"> <div id="am63" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am64">Ho, pri la kuracado, mi kaj <span class="nomo" lang="ru" title="Ne-Esperanta nomo. Lingvo: Rusa">Ĥristian Ivanoviĉ</span> faris decan aranĝon: ju pli proksime al la naturo, des pli bone, – karajn medikamentojn ni ne uzas. Simpla homo, se li mortos, li ankaŭ sen tio mortos, – se li saniĝos, li ankaŭ sen tio saniĝos. Cetere por <span class="nomo" lang="ru" title="Ne-Esperanta nomo. Lingvo: Rusa">Ĥristian Ivanoviĉ</span> eĉ estus malfacile kompreniĝadi kun ili: li ne scias ruse eĉ unu vorton.</p>

 </div>

 <p id="am65" class="sceninstrukcio"><span class="nomo" lang="ru" title="Ne-Esperanta nomo. Lingvo: Rusa">Ĥristian Ivanoviĉ</span>, <em>ellasas sonon, parte similan je la litero “i”, parte je “e”.</em></p>

 <div class="repliko"> <div id="am66" class="parolanto">Urbestro. –</div>

 <p id="am67">Al vi ankaŭ mi konsilus, <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>, meti atenton al la oficaj lokoj. Ĉe vi tie en la antaŭĉambro, kien ordinare venas la petantoj, la gardistoj ennestigis ordinarajn anserojn kun malgrandaj anseridoj, kiuj konstante kuradas sub la piedoj. Certe, aranĝi al si doman mastraĵon, por ĉiu estas afero laŭdinda, kaj kial la gardisto ĝin ne devus aranĝi? Nur, vi scias, en tia loko estas nekonvene ... Mi jam antaŭe volis rimarkigi vin pri tio, sed mi ĉiam iel forgesadis.</p>

 </div>

 <div class="repliko"> <div id="am68" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am69">Nu, mi tuj hodiaŭ ordonos preni ilin en la kuirejon. Se vi volas, venu tagmanĝi.</p>

 </div>

 <div class="repliko"> <div id="am70" class="parolanto">Urbestro. –</div>

 <p id="am71">Krom tio estas malbone, ke ĉe vi ĝuste en la juĝa ĉambro sekiĝas diversaj abomenaĵoj, kaj ĝuste super la ŝranko kun la dokumentoj pendas ĉasa vipo. Mi scias, vi amas ĉason, tamen estas bone por kelka tempo ien forigi la vipon, – poste, kiam la revizoro forveturos, vi povos, se vi volas, denove ĝin pendigi. Ankaŭ via asesoro... Li sendube estas homo instruita, sed de li iras tia odoro, kvazaŭ li ĵus eliris el brandfarejo, – tio ĉi ankaŭ estas nebona. Mi volis antaŭ longe tion ĉi diri al vi, sed mi ne memoras jam, kio deturnis mian atenton. Ekzistas kontraŭ tio ĉi rimedo, se ĉi tio efektive, kiel li diras, estas ĉe li odoro natura; oni povas konsili al li manĝi bulbon, aŭ ajlon aŭ ion similan. En tiu ĉi okazo povas helpi per diversaj medikamentoj <span class="nomo" lang="ru" title="Ne-Esperanta nomo. Lingvo: Rusa">Ĥristian Ivanoviĉ</span>.</p>

 </div>

 <p id="am72" class="sceninstrukcio"><span class="nomo" lang="ru" title="Ne-Esperanta nomo. Lingvo: Rusa">Ĥristian Ivanoviĉ</span>, <em>ellasas supre diritan sonon.</em></p>

 <div class="repliko"> <div id="am73" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am74">Ne, tion ĉi oni jam ne povas elpeli: li diras, ke en la infaneco la nutristino lin kontuzis, kaj de tiu tempo de li ĉiam iras iom la odoro de brando.</p>

 </div>

 <div class="repliko"> <div id="am75" class="parolanto">Urbestro. –</div>

 <p id="am76">Nu, mi nur simple rimarkigis al vi. Sed rilate la internan disponadon kaj tion, kion <span class="nomo" lang="ru" title="Ne-Esperanta nomo. Lingvo: Rusa">Andrej Ivanoviĉ</span> en la letero nomas peketoj, mi nenion povas diri. Kaj estas eĉ strange paroli: ne ekzistas homo, kiu ne havus iajn pekojn. Tiel aranĝis jam Dio mem, kaj la volteranoj vane kontraŭ tio ĉi parolas.</p>

 </div>

 <div class="repliko"> <div id="am77" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am78">Kion do vi nomas peketoj, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>? Inter peketoj kaj peketoj estas diferenco. Mi diras al ĉiuj malkaŝe, ke mi prenas subaĉetojn, sed en kia formo mi ilin prenas? En formo de ĉasaj hundidoj. Tio ĉi estas tute alia afero.</p>

 </div>

 <div class="repliko"> <div id="am79" class="parolanto">Urbestro. –</div>

 <p id="am80">Nu, en formo de hundidoj aŭ de io alia, – ĝi ĉiam estas subaĉetoj.</p>

 </div>

 <div class="repliko"> <div id="am81" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am82">Nu, ne, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>. Sed jen ekzemple, se iu havas pelton por kvincent rubloj kaj la edzino ŝalon...</p>

 </div>

 <div class="repliko"> <div id="am83" class="parolanto">Urbestro. –</div>

 <p id="am84">Nu, kaj kion oni havas de tio, ke vi prenas la subaĉetojn en formo de ĉasaj hundidoj? Se de alia flanko vi ne kredas je Dio; vi neniam iras en la preĝejon: kaj mi, almenaŭ, estas fortika en la religio kaj ĉiun dimanĉon mi estas en la preĝejo. Kaj vi ... Ho, mi vin konas: Kiam vi komencas paroli pri la kreo de la mondo, simple la haroj stariĝas.</p>

 </div>

 <div class="repliko"> <div id="am85" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am86">Sed mi ja mem venis al tiuj ideoj, per mia propra saĝo.</p>

 </div>

 <div class="repliko"> <div id="am87" class="parolanto">Urbestro. –</div>

 <p id="am88">Nu, en certaj okazoj multe da saĝo estas pli malbona, ol se oni ĝin tute ne havus. Cetere, mi nur pro okazo ektuŝis la distriktan juĝejon; kaj por diri la veron, mi dubas, ĉu iu tien enrigardos; ĝi estas jam tia enviinda loko, Dio mem ĝin favoras. Sed jen vi, <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>, vi, kiel inspektoro de lernejoj, devus ekzorgi precipe rilate la instruistojn. Ili, sendube, estas homoj instruitaj kaj ricevis edukon en diversaj kolegioj, sed ili havas tre strangajn manierojn, kiuj kompreneble estas nedisigeblaj de scienca rango. Unu el ili, ekzemple, tiu persono, kiu havas dikan vizaĝon ... mi ne memoras lian nomon, neniel povas sin deteni de tio, ke, suririnte sur la katedron, li ne faru grimacon jen tiel <span class="sceninstrukcio">(Faras grimacon),</span> kaj poste li komencas el sub la kravato gladi sian barbon. Kompreneble, se li al lernanto faros tian fizionomion, ĝi ne estas ankoraŭ io grava: eble oni tiel eĉ devas fari, pri tio mi ne povas juĝi; sed vi konsideru mem, se li faros tion ĉi al la vizitanto, – ĝi povas esti tre malbona: sinjoro la revizoro aŭ iu alia povas rilatigi tion ĉi al si. El tio povas elveni, la diablo scias, kio.</p>

 </div>

 <div class="repliko"> <div id="am89" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am90">Kion do, konsilu, mi povas fari kun li? Mi jam kelkajn fojojn diris al li. Jen ankoraŭ antaŭ kelkaj tagoj, kiam eniris en la klason nia distrikta nobelestro, li aranĝis tian fizionomion, kian mi neniam ankoraŭ vidis. Li certe faris tion ĉi kun plej bonkora intenco, sed mi ricevis mallaŭdon: kial liberpensaj ideoj estas inspirataj al la junularo.</p>

 </div>

 <div class="repliko"> <div id="am91" class="parolanto">Urbestro. –</div>

 <p id="am92">Ankaŭ mi devas rimarkigi vin pri la instruisto en la parto historia. Li estas instruita kapo – tion ĉi oni vidas, kaj da sciencoj li enkaptis senmezuran amasegon, sed li elmetas instruojn kun tia flameco, ke li perdas la kapon. Unu fojon mi lin aŭskultis: nu, dum li parolis pri la Asiroj kaj Babilonanoj, estis ankoraŭ en ordo; sed, kiam li atingis Aleksandron la Macedonan, mi jam ne povas diri al vi, kio kun li fariĝis. Mi pensis, ke brulas, mi ĵuras al vi. Li dekuris de la katedro kaj per siaj tutaj fortoj li ĵetegis la seĝon sur la plankon! Sendube, Aleksandro la Macedona estis heroo, sed por kio rompi seĝojn? Ĝi estas malprofito por la regna kaso.</p>

 </div>

 <div class="repliko"> <div id="am93" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am94">Jes, li estas flamiĝema! Mi jam kelkajn fojojn rimarkigis tion ĉi al li... Li diras: kiel vi volas, por la scienco mi la vivon ne rifuzos oferi.</p>

 </div>

 <div class="repliko"> <div id="am95" class="parolanto">Urbestro. –</div>

 <p id="am96">Jes, tia estas jam la neklarigebla leĝo de la sorto: homo saĝa estas aŭ drinkemulo, aŭ li faras tiajn fizionomiojn, ke oni devas elporti la sanktulojn el la domo.</p>

 </div>

 <div class="repliko"> <div id="am97" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am98">Liberigu nin Dio de servado en la fako scienca! Ĉion vi devas timi: ĉiu sin enmiksas, ĉiu volas montri, ke li ankaŭ estas saĝa homo.</p>

 </div>

 <div class="repliko"> <div id="am99" class="parolanto">Urbestro. –</div>

 <p id="am100">Tio ĉi ne estus ankoraŭ grava, – sed la malbenita inkognito! Subite li enrigardos: “Ha, jen vi estas, miaj karaj! Kaj kiu – li diros – estas tie ĉi juĝisto?” – <span class="nomo" lang="ru" title="Ne-Esperanta nomo. Lingvo: Rusa">Ljapkin Tjapkin</span>. – “Ĉi tien kun <span class="nomo" lang="ru" title="Ne-Esperanta nomo. Lingvo: Rusa">Ljapkin Tjapkin</span>! Kaj kiu estas kuratoro de kadukulejoj?” – <span class="nomo" lang="ru" title="Ne-Esperanta nomo. Lingvo: Rusa">Zemlanika</span>. – “Ĉi tien kun <span class="nomo" lang="ru" title="Ne-Esperanta nomo. Lingvo: Rusa">Zemlanika</span>!” Jen kio estas malbona!</p>

 </div>

 </div>

 <div class="sceno"> <h5 id="am101">Sceno <span class="num" title="">II</span>.</h5> <p id="am102" class="scenajho">La SAMAJ kaj la POŜTESTRO.</p>

 <div class="repliko"> <div id="am103" class="parolanto">Poŝtestro. –</div>

 <p id="am104">Klarigu, sinjoroj. Kio estas, kia oficisto veturas?</p>

 </div>

 <div class="repliko"> <div id="am105" class="parolanto">Urbestro. –</div>

 <p id="am106">Ĉu vi tute ne aŭdis?</p>

 </div>

 <div class="repliko"> <div id="am107" class="parolanto">Poŝtestro. –</div>

 <p id="am108">Mi aŭdis de <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ Bobĉinskij</span>. Li ĵus estis ĉe mi en la poŝta oficejo.</p>

 </div>

 <div class="repliko"> <div id="am109" class="parolanto">Urbestro. –</div>

 <p id="am110">Nu, kio? Kiel vi pensas pri ĉi tio?</p>

 </div>

 <div class="repliko"> <div id="am111" class="parolanto">Poŝtestro. –</div>

 <p id="am112">Kion mi pensas? Estos milito kun la turkoj.</p>

 </div>

 <div class="repliko"> <div id="am113" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am114">Tute miaj vortoj! Mi mem ankaŭ tion pensis.</p>

 </div>

 <div class="repliko"> <div id="am115" class="parolanto">Urbestro. –</div>

 <p id="am116">Jes, ambaŭ trafis per la fingro en la ĉielon.</p>

 </div>

 <div class="repliko"> <div id="am117" class="parolanto">Poŝtestro. –</div>

 <p id="am118">Kredu al mi, milito kun la turkoj. Ĝin ĉion la franco artifikas.</p>

 </div>

 <div class="repliko"> <div id="am119" class="parolanto">Urbestro. –</div>

 <p id="am120">Kia milito kun la turkoj! Simple al ni estos malbone, ne al la turkoj. Tio jam estas certa: mi havas leteron.</p>

 </div>

 <div class="repliko"> <div id="am121" class="parolanto">Poŝtestro. –</div>

 <p id="am122">Ha, se tiel, tiam ne estos milito kun la turkoj.</p>

 </div>

 <div class="repliko"> <div id="am123" class="parolanto">Urbestro. –</div>

 <p id="am124">Nu, kio, kiel vi pensas, <span class="nomo" lang="ru" title="Ne-Esperanta nomo. Lingvo: Rusa">Ivan Kuzmiĉ</span>?</p>

 </div>

 <div class="repliko"> <div id="am125" class="parolanto">Poŝtestro. –</div>

 <p id="am126">He, kion mi? Kiel vi pensas, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>?</p>

 </div>

 <div class="repliko"> <div id="am127" class="parolanto">Urbestro. –</div>

 <p id="am128">Ha, kiel mi? Timon mi ne havas, sed nur tiel, iom ... La komercistaro kaj privatularo min iom maltrankviligas. Ili diras, ke ili peze min sentas; kaj mi tamen, per Dio, se mi eĉ prenis de iu, mi tion ĉi faris, kredu al mi, tute sen ia malamo. Mi eĉ pensas ... <span class="sceninstrukcio">(Prenas lin sub la brako kaj forkondukas flanken.)</span> Mi eĉ pensas, ĉu ne estis ia denunco kontraŭ mi. Kial do efektive, al ni venas revizoro? Aŭskultu, <span class="nomo" lang="ru" title="Ne-Esperanta nomo. Lingvo: Rusa">Ivan Kuzmiĉ</span>, ĉu vi ne povus, pro nia komuna bono, ĉiun leteron, kiu venas al vi en la poŝtan oficejon, ĉiun leteron enirantan aŭ elirantan, vi scias, nu, iom malfermi kaj tralegi: ĉu ĝi ne enhavas ian denuncon aŭ simple korespondon. Se nenio troviĝos, oni povas denove sigelfermi; cetere, oni povas eĉ tiel transdoni la leteron, dissigelitan.</p>

 </div>

 <div class="repliko"> <div id="am129" class="parolanto">Poŝtestro. –</div>

 <p id="am130">Mi scias, mi scias ... Tion ĉi al mi ne instruu, tion mi faras, mi ne diras, ke pro singardeco, sed pli pro scivoleco: mi terure amas sciiĝi, kio nova estas en la mondo. Mi diras al vi, ke tio ĉi estas treege interesa legado. Tiun aŭ alian leteron oni ofte legas kun efektiva ĝuo – tie estas priskribataj diversaj pipraĵoj ... Kaj kia edifeco ... pli bone ol en la “Moskvaj Sciigoj!”</p>

 </div>

 <div class="repliko"> <div id="am131" class="parolanto">Urbestro. –</div>

 <p id="am132">Nu, kio do, diru, vi nenion ellegis pri ia oficisto el Peterburgo?</p>

 </div>

 <div class="repliko"> <div id="am133" class="parolanto">Poŝtestro. –</div>

 <p id="am134">Ne, pri Peterburga mi trovis nenion, sed pri <span class="nomo" lang="ru" title="Ne-Esperanta nomo. Lingvo: Rusa">Kostrom</span>aj kaj <span class="nomo" lang="ru" title="Ne-Esperanta nomo. Lingvo: Rusa">Saratov</span>aj multe estas parolate. Estas tamen domaĝe, ke vi ne legas leterojn: troviĝas belaj lokoj. Jen ekzemple antaŭ nelonge: iu leŭtenanto skribas al amiko, kaj li priskribis balon en la plej tikla ... tre, tre bone: “Mia vivo, kara amiko, fluas – li diras – en ĉielaj fenomenaĵoj: multe da fraŭlinoj, muziko ludas, standardo saltas...” Kun granda, granda sento li priskribis. Mi intence lasis ĝin ĉe mi. Se vi volas, mi tralegos al vi?</p>

 </div>

 <div class="repliko"> <div id="am135" class="parolanto">Urbestro. –</div>

 <p id="am136">Nu, nun ni havas pli gravajn aferojn. Sekve faru al mi komplezon, <span class="nomo" lang="ru" title="Ne-Esperanta nomo. Lingvo: Rusa">Ivan Kuzmiĉ</span>: se eble trafiĝos ia plendo aŭ denunco, tiam vi sen ia meditado retenu.</p>

 </div>

 <div class="repliko"> <div id="am137" class="parolanto">Poŝtestro. –</div>

 <p id="am138">Kun granda plezuro.</p>

 </div>

 <div class="repliko"> <div id="am139" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am140">Memoru, vi iam ricevos por ĉi tio!</p>

 </div>

 <div class="repliko"> <div id="am141" class="parolanto">Poŝtestro. –</div>

 <p id="am142">Ha, mia Dio!</p>

 </div>

 <div class="repliko"> <div id="am143" class="parolanto">Urbestro. –</div>

 <p id="am144">Nenio, nenio. Estus alia afero, se vi el tio ĉi farus ion publikan, sed ĝi ja estas afero familia.</p>

 </div>

 <div class="repliko"> <div id="am145" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am146">Jes, nebona afero enpotiĝis! Kaj mi, por diri al vi la veron, iris al vi, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>, por regali vin per hundeto. Ĝi estas samgepatra fratino de tiu hundoviro, kiun vi konas. Vi ja aŭdis, ke <span class="nomo" lang="ru" title="Ne-Esperanta nomo. Lingvo: Rusa">Ceptoviĉ</span> kaj <span class="nomo" lang="ru" title="Ne-Esperanta nomo. Lingvo: Rusa">Varĥovinskij</span> komencis inter si proceson, kaj nun mi havas grandan ĝuadon: mi ĉasas leporojn sur la tero kiel de unu, tiel de la dua.</p>

 </div>

 <div class="repliko"> <div id="am147" class="parolanto">Urbestro. –</div>

 <p id="am148">Patro mia, ne logas min nun viaj leporoj: la malbenita inkognito nun sidas ĉe mi en la kapo. Mi konstante atendas, ke jen malfermiĝos la pordo kaj <abbr>fal’</abbr> ...</p>

 </div>

 </div>

 <div class="sceno"> <h5 id="am149">Sceno <span class="num" title="">III</span>.</h5> <p id="am150" class="scenajho">La SAMAJ, <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span> kaj <span class="nomo" lang="ru" title="Ne-Esperanta nomo. Lingvo: Rusa">BOBĈINSKIJ</span>, <em>ambaŭ eniras malfacile spirante.</em></p>

 <div class="repliko"> <div id="am151" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am152">Eksterordinara fariĝo!</p>

 </div>

 <div class="repliko"> <div id="am153" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am154">Neatendita novaĵo!</p>

 </div>

 <div class="repliko"> <div id="am155" class="parolanto">Ĉiuj. –</div>

 <p id="am156">Kio, kio fariĝis?</p>

 </div>

 <div class="repliko"> <div id="am157" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am158">Neantaŭvidita afero: ni venas en la hotelon...</p>

 </div>

 <div class="repliko"> <div id="am159" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>,</div>

 <p id="am160" class="sceninstrukcio"><em>interrompante.</em> –</p>

 <p id="am161">Ni venas kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> en la hotelon...</p>

 </div>

 <div class="repliko"> <div id="am162" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am163">He. permesu, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, mi rakontos.</p>

 </div>

 <div class="repliko"> <div id="am164" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am165">He, ne, permesu, jam mi... permesu, permesu... vi eĉ tian stilon ne posedas...</p>

 </div>

 <div class="repliko"> <div id="am166" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am167">Kaj vi faros erarojn kaj ne ĉion bone memoros.</p>

 </div>

 <div class="repliko"> <div id="am168" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am169">Mi memoros, mi ĵuras, ke mi memoros. Vi jam ne malhelpu, lasu min rakonti, ne malhelpu. Diru, sinjoroj, mi vin kore petas, ke <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> ne malhelpu.</p>

 </div>

 <div class="repliko"> <div id="am170" class="parolanto">Urbestro. –</div>

 <p id="am171">Sed diru, pro Dio, kio estas? La koro sin ĵetas en mi. Sidiĝu, sinjoroj! Prenu seĝojn! <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, jen prenu seĝon. <span class="sceninstrukcio">(Ĉiuj sidiĝas ĉirkaŭ la ambaŭ <span class="nomo" lang="ru" title="Ne-Esperanta nomo. Lingvo: Rusa">Pjotr</span>oj <span class="nomo" lang="ru" title="Ne-Esperanta nomo. Lingvo: Rusa">Ivanoviĉ</span>oj</span>.) Nu, kio, kio okazis?</p>

 </div>

 <div class="repliko"> <div id="am172" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am173">Permesu, permesu; mi rakontos ĉion laŭ ordo. Tuj kiam mi havis la plezuron eliri el via domo post tio, kiam vi havis la afablecon konfuziĝi de la ricevita letero, jes – nu, mi tiam tuj kuris ... mi kore vin petas, ne interrompu, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>! Mi jam ĉion, ĉion, ĉion scias! ... Sekve jen mi, karaj sinjoroj, kuris al <span class="nomo" lang="ru" title="Ne-Esperanta nomo. Lingvo: Rusa">Korobkin</span>. Kaj ne trovinte Korobkinon en domo, mi direktis min al <span class="nomo" lang="ru" title="Ne-Esperanta nomo. Lingvo: Rusa">Rastakovskij</span>, kaj ne trovinte <span class="nomo" lang="ru" title="Ne-Esperanta nomo. Lingvo: Rusa">Rastakovskij</span>’n, mi eniris jen al <span class="nomo" lang="ru" title="Ne-Esperanta nomo. Lingvo: Rusa">Ivan Kuzmiĉ</span>, por komuniki al li la sciigon, kiun vi ricevis, kaj irante de tie, mi renkontiĝis kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>...</p>

 </div>

 <div class="repliko"> <div id="am174" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am175">Apud la budo, kie oni vendas kukojn...</p>

 </div>

 <div class="repliko"> <div id="am176" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am177">Apud la budo, kie oni vendas kukojn. Kaj renkontiĝinte kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, mi diras al li: ĉu vi aŭdis la novaĵon, kiun ricevis <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span> el kredinda letero? Kaj <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> jam afable aŭdis tion de via domistino <span class="nomo" lang="ru" title="Ne-Esperanta nomo. Lingvo: Rusa">Avdotja</span>, kiu, mi ne scias pro kio, estis sendita al <span class="nomo" lang="ru" title="Ne-Esperanta nomo. Lingvo: Rusa">Filipp Antonoviĉ Poĉeĉujev</span>...</p>

 </div>

 <div class="repliko"> <div id="am178" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>,</div>

 <p id="am179" class="sceninstrukcio"><em>interrompante.</em> –</p>

 <p id="am180">Pro bareleto por franca brando.</p>

 </div>

 <div class="repliko"> <div id="am181" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>,</div>

 <p id="am182" class="sceninstrukcio"><em>formetante liajn manojn.</em> –</p>

 <p id="am183">Pro bareleto por franca brando. Jen ni iris kune kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> al <span class="nomo" lang="ru" title="Ne-Esperanta nomo. Lingvo: Rusa">Poĉeĉujev</span> ... Nu, jam vi, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> ... tion ... ne interrompu, mi petas vin, ne interrompu. Ni iris al <span class="nomo" lang="ru" title="Ne-Esperanta nomo. Lingvo: Rusa">Poĉeĉujev</span>, kaj en la vojo <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> diras: “Ni eniru, – li diras, – en la restoracion. En la stomako ĉe mi ... de la mateno mi nenion manĝis, tia stomaka skuiĝado...” jes, en la stomako ĉe <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> ... “Kaj en la restoracion, – li diras, – oni alveturigis nun freŝan salmon, nu, ni manĝetos”. Apenaŭ ni eniris en la hotelon, jen subite juna homo...</p>

 </div>

 <div class="repliko"> <div id="am184" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>,</div>

 <p id="am185" class="sceninstrukcio"><em>interrompante.</em> –</p>

 <p id="am186">De ne malbela eksteraĵo, en civilaj vestoj...</p>

 </div>

 <div class="repliko"> <div id="am187" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am188">De ne malbela eksteraĵo, en civilaj vestoj, paŝadas tiel en la ĉambro, kaj en lia vizaĝo tiaspeca konsiderado ... fizionomio ... agoj, kaj tie ĉi <span class="sceninstrukcio">(Turnas la manon ĉirkaŭ la frunto)</span> multe, multe da ĉio. Mi kvazaŭ antaŭsentis, kaj mi diras al <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>: “Tie ĉi la afero ne estas simpla.” Jes. Kaj nia <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> jam faris signon per la fingro kaj alvokis la restoraciiston, – la restoraciiston <span class="nomo" lang="ru" title="Ne-Esperanta nomo. Lingvo: Rusa">Vlas</span>: lia edzino antaŭ tri semajnoj naskis, kaj tia viglega knabo, li certe, kiel la patro, ankaŭ tenados restoracion. Alvokinte <span class="nomo" lang="ru" title="Ne-Esperanta nomo. Lingvo: Rusa">Vlas</span>on mem, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> demandas lin tre mallaŭte: “Kiu, – li diras, – estas tiu ĉi juna homo?” Kaj <span class="nomo" lang="ru" title="Ne-Esperanta nomo. Lingvo: Rusa">Vlas</span>, vidu, respondas al tio: “Tio ĉi estas”, – li diras ... He, ne interrompu, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, mi petas vin, ne interrompu, vi ne povos rakonti, mi ĵuras, vi ne povos rakonti: vi iom siblas, vi havas, mi scias, en la buŝo unu denton, kiu fajfas ... “Tio ĉi, – li diras, – estas juna homo, oficisto”, jes, jes, “kiu veturas el Peterburgo, kaj lia nomo estas, – li diras, – <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ Ĥlestakov</span>, kaj li veturas, – li diras, – en la <span class="nomo" lang="ru" title="Ne-Esperanta nomo. Lingvo: Rusa">Saratov</span>an gubernion kaj, – li diras, – tre strange sin montras: jam la duan semajnon li loĝas, el la hotelo li ne forveturas, prenas ĉion je kalkulo kaj eĉ unu kopekon ne volas pagi”. Apenaŭ li tion ĉi diris al mi, tuj min io el supre inspiris: “He!” mi diras al <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>...</p>

 </div>

 <div class="repliko"> <div id="am189" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am190">Ne, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, estis mi, kiu diris “He!”</p>

 </div>

 <div class="repliko"> <div id="am191" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am192">Antaŭe vi diris, kaj poste ankaŭ mi diris: “He!” – Ni diris kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>. – “Kaj kial li devus sidi ĉi tie, se lia vojaĝo estas al la <span class="nomo" lang="ru" title="Ne-Esperanta nomo. Lingvo: Rusa">Saratov</span>a gubernio?” – Jes. Nu, li ja ĝuste estas tiu oficisto.</p>

 </div>

 <div class="repliko"> <div id="am193" class="parolanto">Urbestro. –</div>

 <p id="am194">Kiu, kia oficisto?</p>

 </div>

 <div class="repliko"> <div id="am195" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am196">Nu, tiu oficisto, pri kiu vi afable ricevis sciigeton, – la revizoro.</p>

 </div>

 <div class="repliko"> <div id="am197" class="parolanto">Urbestro,</div>

 <p id="am198" class="sceninstrukcio"><em>kun timego.</em> –</p>

 <p id="am199">Kion vi diras, pro Dio! Ĝi ne estas li.</p>

 </div>

 <div class="repliko"> <div id="am200" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am201">Li, li! nek monon pagas, nek forveturas. Kiu do li povus esti, se ne tiu? Kaj lia vojaĝa karto estas notita por <span class="nomo" lang="ru" title="Ne-Esperanta nomo. Lingvo: Rusa">Saratov</span>o.</p>

 </div>

 <div class="repliko"> <div id="am202" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am203">Li, li, mi ĵuras, ke li ... Tia observema: ĉion li ĉirkaŭrigardis. Li ekvidis, ke ni kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> manĝas salmon, – pli tial, ke <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> rilate sian stomakon ... jes, nu, li eĉ en niajn telerojn enrigardis. Min vere teruro trapenetris.</p>

 </div>

 <div class="repliko"> <div id="am204" class="parolanto">Urbestro. –</div>

 <p id="am205">Dio, kompatu nin, pekulojn! Kie do li tie loĝas?</p>

 </div>

 <div class="repliko"> <div id="am206" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am207">En la kvina numero, sub la ŝtuparo.</p>

 </div>

 <div class="repliko"> <div id="am208" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am209">En tiu sama numero, en kiu la pasintan someron interbatis sin la traveturintaj oficiroj.</p>

 </div>

 <div class="repliko"> <div id="e42131a" class="parolanto">Urbestro. –</div>

 <p id="e42131b">Kaj jam de longe li estas ĉi tie?</p>

 </div>

 <div class="repliko"> <div id="am210" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am211">Nu, jam ĉirkaŭ du semajnoj. Li alveturis en la tago de Bazilo Egiptano.</p>

 </div>

 <div class="repliko"> <div id="am212" class="parolanto">Urbestro. –</div>

 <p id="am213">Du semajnojn! <span class="sceninstrukcio">(Flanken.)</span> Prapatroj, favorantoj! Helpu, ĉiuj sanktuloj! En tiuj ĉi du semajnoj estas elvergita la edzino de suboficiro! Al la arestitoj oni ne donis manĝaĵon! En la stratoj estas kvazaŭ drinkejo, malpureco! Honto! malhonoro! <span class="sceninstrukcio">(Kaptas sian kapon.)</span></p>

 </div>

 <div class="repliko"> <div id="am214" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am215">Nu, kiel nun, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>? Veturi en plena parado al la hotelo.</p>

 </div>

 <div class="repliko"> <div id="am216" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am217">Ne, ne! Antaŭe sendi la urban konsilestron, la pastraron, la komercistaron; jen eĉ en la libro “Agoj de Johano Masono...”.</p>

 </div>

 <div class="repliko"> <div id="am218" class="parolanto">Urbestro. –</div>

 <p id="am219">Ne, ne; permesu jam al mi mem. Estis malfacilaj okazoj en la vivo, ili tamen finiĝis bone, mi eĉ dankon ricevis. Eble Dio ankaŭ nun helpos. <span class="sceninstrukcio">(Turnante sin al <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>.)</span> Vi diras, ke li estas juna homo?</p>

 </div>

 <div class="repliko"> <div id="am220" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am221">Juna, li havas la aĝon de dudek tri aŭ dudek kvar jaroj kun io.</p>

 </div>

 <div class="repliko"> <div id="am222" class="parolanto">Urbestro. –</div>

 <p id="am223">Des pli bone! Junan estas pli facile trapenetri. Malbone estas, se maljuna diablo; sed juna – tuta estas supre. Vi, sinjoroj, pretiĝu ĉiu laŭ sia parto, kaj mi iros sola aŭ eble jen kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, private, kvazaŭ promene, enrigardi, ĉu la traveturantoj ne suferas iajn malagrablaĵojn. He, <span class="nomo" lang="ru" title="Ne-Esperanta nomo. Lingvo: Rusa">Svistunov</span>!</p>

 </div>

 <div class="repliko"> <div id="am224" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Svistunov</span>. –</div>

 <p id="am225">Kion vi ordonas?</p>

 </div>

 <div class="repliko"> <div id="am226" class="parolanto">Urbestro. –</div>

 <p id="am227">Venigu tuj la kvartalestron; aŭ ne, mi vin bezonas. Diru tie al iu, ke oni venigu al mi kiel eble plej rapide la kvartalestron, kaj venu ĉi tien. <span class="sceninstrukcio">(La policano kuras rapide.)</span></p>

 </div>

 <div class="repliko"> <div id="am228" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am229">Ni iru, ni iru, <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>! Efektive povas okazi malfeliĉo.</p>

 </div>

 <div class="repliko"> <div id="am230" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am231">Sed vi kion timas? Purajn noktoĉapojn meti sur la malsanulojn, kaj ĉio estas en ordo.</p>

 </div>

 <div class="repliko"> <div id="am232" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am233">Kion, noktoĉapoj! Estas ordonite doni al la malsanuloj avenan supon, kaj ĉe mi en ĉiuj koridoroj estas tia odoro de brasiko, ke oni devas gardi sian nazon.</p>

 </div>

 <div class="repliko"> <div id="am234" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am235">Kaj mi en tiu ĉi rilato estas trankvila. Efektive, kiu iros en distriktan juĝejon? Kaj se iu eĉ enrigardos en ian paperon, li sin mem malbenos. Jen mi jam dekkvin jarojn sidas sur la juĝista seĝo, kaj kiam mi iam enrigardas en raporton, ha, mi nur eksvingas la manon. Salomono mem ne solvos, kio en ĝi estas vera kaj kio malvera.</p>

 </div>

 <p id="am236" class="sceninstrukcio"><em>(La juĝisto, kuratoro de kadukulejoj, inspektoro de lernejoj kaj poŝtestro foriras, kaj en la pordo ili kunpuŝiĝas kun la revenanta policano.)</em></p>

 </div>

 <div class="sceno"> <h5 id="am237">Sceno <span class="num" title="">IV</span>.</h5> <p id="am238" class="scenajho">URBESTRO, <span class="nomo" lang="ru" title="Ne-Esperanta nomo. Lingvo: Rusa">BOBĈINSKIJ</span>, <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span> kaj POLICANO.</p>

 <div class="repliko"> <div id="am239" class="parolanto">Urbestro. –</div>

 <p id="am240">He, kaleŝo tie staras?</p>

 </div>

 <div class="repliko"> <div id="am241" class="parolanto">Policano. –</div>

 <p id="am242">Staras.</p>

 </div>

 <div class="repliko"> <div id="am243" class="parolanto">Urbestro. –</div>

 <p id="am244">Iru en la straton ... Aŭ ne, atendu! Iru, alportu ... Sed la aliaj, kie ili estas? Ĉu do vi estas nur sola? Mi ja ordonis, ke ankaŭ <span class="nomo" lang="ru" title="Ne-Esperanta nomo. Lingvo: Rusa">Proĥorov</span> tie ĉi estu. Kie estas <span class="nomo" lang="ru" title="Ne-Esperanta nomo. Lingvo: Rusa">Proĥorov</span>?</p>

 </div>

 <div class="repliko"> <div id="am245" class="parolanto">Policano. –</div>

 <p id="am246"><span class="nomo" lang="ru" title="Ne-Esperanta nomo. Lingvo: Rusa">Proĥorov</span> estas en la policejo, sed al afero li ne povas esti uzata.</p>

 </div>

 <div class="repliko"> <div id="am247" class="parolanto">Urbestro. –</div>

 <p id="am248">Kial do?</p>

 </div>

 <div class="repliko"> <div id="am249" class="parolanto">Policano. –</div>

 <p id="am250">Jen tiel: en la mateno oni alveturigis lin morte ebrian. Jam du sitelojn da akvo oni elverŝis sur lin, sed ĝis nun li ne malebriiĝis.</p>

 </div>

 <div class="repliko"> <div id="am251" class="parolanto">Urbestro,</div>

 <p id="am252" class="sceninstrukcio"><em>kaptante sian kapon.</em> –</p>

 <p id="am253">Ha, mia Dio, mia Dio! Iru rapide en la straton, aŭ ne – kuru antaŭe en la ĉambron, vi aŭdas? Kaj alportu el tie la spadon kaj la novan ĉapelon. Nu, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, ni veturu!</p>

 </div>

 <div class="repliko"> <div id="am254" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am255">Mi ankaŭ, mi ankaŭ ... Permesu ankaŭ al mi, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>.</p>

 </div>

 <div class="repliko"> <div id="am256" class="parolanto">Urbestro. –</div>

 <p id="am257">Ne, ne <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, ne eble, ne eble! Estus nekonvene, kaj eĉ en la kaleŝo ni ne povos enlokiĝi.</p>

 </div>

 <div class="repliko"> <div id="am258" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am259">Ne grave, ne grave, mi nur tiel ... piedete, piedete mi kuros post la kaleŝo. Por mi sufiĉos, se mi nur iom tra fendeto, tra la pordo iom enrigardos, kiaj estas ĉe li tiuj manieroj...</p>

 </div>

 <div class="repliko"> <div id="am260" class="parolanto">Urbestro,</div>

 <p id="am261" class="sceninstrukcio"><em>akceptante la spadon, al la policano.</em> –</p>

 <p id="am262">Kuru tuj, prenu policanojn, kaj ĉiu el ili prenu ... Ha, kiel la spado elgratiĝis! La malbenita fikomercisto <span class="nomo" lang="ru" title="Ne-Esperanta nomo. Lingvo: Rusa">Abdulin</span>: li vidas, ke la urbestro havas malnovan spadon, li tamen ne sendis novan. Ho, malica kanajlaro! Mi pensas, la friponoj tie sub la basko pretigas jam petoskribojn ... Nu, ĉiu prenu en la manon unu straton ... diablo prenu, “unu straton” – unu balailon! kaj ili elbalau la tutan straton, kiu iras al la hotelo, kaj elbalai pure ... Vi aŭdas? Kaj rigardu: Vi! Vi! Mi vin konas! Vi tie amikiĝas kaj ŝtelas en la botojn arĝentajn kuleretojn, – rigardu, gardu vin bone! ... Kion vi faris kun la komercisto <span class="nomo" lang="ru" title="Ne-Esperanta nomo. Lingvo: Rusa">Ĉernjajev</span> – ha? Li donis al vi por uniformo du arŝinojn da drapo, kaj vi forŝtelis la tutan pecon. Rigardu! Ne laŭrange vi prenas! Iru!</p>

 </div>

 </div>

 <div class="sceno"> <h5 id="am263">Sceno <span class="num" title="">V</span>.</h5> <p id="am264" class="scenajho">La SAMAJ kaj KVARTALESTRO.</p>

 <div class="repliko"> <div id="am265" class="parolanto">Urbestro. –</div>

 <p id="am266">Ha, <span class="nomo" lang="ru" title="Ne-Esperanta nomo. Lingvo: Rusa">Stepan Iljiĉ</span>! Diru, pro Dio, kien vi forperdiĝis! Kiu tiel faras?</p>

 </div>

 <div class="repliko"> <div id="am267" class="parolanto">Kvartalestro. –</div>

 <p id="am268">Mi estis tie ĉi proksime tuj post la pordego.</p>

 </div>

 <div class="repliko"> <div id="am269" class="parolanto">Urbestro. –</div>

 <p id="am270">Nu, aŭskultu do, <span class="nomo" lang="ru" title="Ne-Esperanta nomo. Lingvo: Rusa">Stepan Iljiĉ</span>! Tiu oficisto el Peterburgo alveturis. Kiel vi tie disponis?</p>

 </div>

 <div class="repliko"> <div id="am271" class="parolanto">Kvartalestro. –</div>

 <p id="am272">Tiel, kiel vi ordonis. La superpolicanon <span class="nomo" lang="ru" title="Ne-Esperanta nomo. Lingvo: Rusa">Pugovicin</span> mi sendis kun policaj soldatoj purigi la trotuaron.</p>

 </div>

 <div class="repliko"> <div id="am273" class="parolanto">Urbestro. –</div>

 <p id="am274">Kaj <span class="nomo" lang="ru" title="Ne-Esperanta nomo. Lingvo: Rusa">Derĵimorda</span>, kie li estas?</p>

 </div>

 <div class="repliko"> <div id="am275" class="parolanto">Kvartalestro. –</div>

 <p id="am276"><span class="nomo" lang="ru" title="Ne-Esperanta nomo. Lingvo: Rusa">Derĵimorda</span> elveturis kun fajrestinga tubo.</p>

 </div>

 <div class="repliko"> <div id="am277" class="parolanto">Urbestro. –</div>

 <p id="am278">Kaj <span class="nomo" lang="ru" title="Ne-Esperanta nomo. Lingvo: Rusa">Proĥorov</span> estas ebria?</p>

 </div>

 <div class="repliko"> <div id="am279" class="parolanto">Kvartalestro. –</div>

 <p id="am280">Ebria.</p>

 </div>

 <div class="repliko"> <div id="am281" class="parolanto">Urbestro. –</div>

 <p id="am282">Kiel do vi tion ĉi permesis?</p>

 </div>

 <div class="repliko"> <div id="am283" class="parolanto">Kvartalestro. –</div>

 <p id="am284">Dio tion scias. Hieraŭ ekster la urbo estis interbatiĝo. – Li tien veturis, por fari ordon, kaj li revenis ebria.</p>

 </div>

 <div class="repliko"> <div id="am285" class="parolanto">Urbestro. –</div>

 <p id="am286">Nu, aŭdu do, vi faru jenon: la superpolicano <span class="nomo" lang="ru" title="Ne-Esperanta nomo. Lingvo: Rusa">Pugovicin</span> ... Li estas de granda kresko, tial li staru, pro ordo, sur la ponto. Kaj oni disĵetu rapide la malnovan barilon, kiu estas apud la botisto, kaj oni starigu pajlan signostangon, ke ĝi signifu kvazaŭ ebenigadon. Ju pli da rompado, des pli ĝi signifas agemecon de la urbreganto. Ha, mia Dio! Mi tute forgesis, ke apud tiu barilo amasiĝis kvardek veturiloj da diversa malpuraĵo. Kia abomena urbo! Apenaŭ vi ie starigis iun monumenton aŭ simple barilon – tuj la diablo scias de kie oni alportas amasojn da diversa abomenaĵo! <span class="sceninstrukcio">(Ekĝemas.)</span> Kaj se la traveturanta oficisto demandos la servistaron, ĉu ili estas kontentaj, ili diru: “Ni pri ĉio estas kontentaj, via moŝto”, kaj se iu estos nekontenta, mi donos al li poste tian nekontentecon ... Ho, ho, ho! mi pekis, mi multe pekis! <span class="sceninstrukcio">(Prenas la ĉapelujon anstataŭ la ĉapelo.)</span> Faru nur Dio, ke ĝi bone finiĝu pli rapide, tiam mi donos al la preĝejo tian kandelon, kian neniu ankoraŭ donis: ĉiun kanajlon komerciston mi imposte devigos, ke li liveru po tri pudoj da vakso. Ho, mia Dio, mia Dio! Ni veturu, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>! <span class="sceninstrukcio">(Anstataŭ la ĉapelo li volas meti sur la kapon kartonan ĉapelujon.)</span></p>

 </div>

 <div class="repliko"> <div id="am287" class="parolanto">Kvartalestro. –</div>

 <p id="am288"><span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>, tio ĉi estas skatolo, ne ĉapelo.</p>

 </div>

 <div class="repliko"> <div id="am289" class="parolanto">Urbestro,</div>

 <p id="am290" class="sceninstrukcio"><em>forĵetante la skatolon.</em> –</p>

 <p id="am291">Skatolo, nu ĝi estu skatolo. Diablo ĝin prenu! Kaj se oni demandos, kial ĉe la kadukulejo ne estas konstruita preĝejo, por kiu antaŭ kvin jaroj estis asignita sumo da mono, tiam oni ne forgesu diri, ke oni komencis ĝin konstrui, sed ĝi forbrulis. Pri tio ĉi mi ankaŭ raporton prezentis. Alie povas esti, ke iu, forgesinte sian devon, malsaĝe diros, ke oni ĝin eĉ ne komencis konstrui. Kaj oni diru al <span class="nomo" lang="ru" title="Ne-Esperanta nomo. Lingvo: Rusa">Derĵimorda</span>, ke li ne tro donu liberecon al siaj pugnoj; li, pro ordo, al ĉiu batas bluaĵojn sub la okuloj, – al kulpaj kaj senkulpaj. Ni veturu, ni veturu, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>! <span class="sceninstrukcio">(Foriras kaj revenas.)</span> Kaj ne ellasi la soldatojn en la straton sen vestoj: tiu ĉi abomena garnizonaĵo metas sur sin super la ĉemizo nur uniformon, kaj sube estas nenio. <span class="sceninstrukcio">(Ĉiuj foriras.)</span></p>

 </div>

 </div>

 <div class="sceno"> <h5 id="am292">Sceno <span class="num" title="">VI</span>.</h5> <p id="am293" class="scenajho"><span class="nomo" lang="ru" title="Ne-Esperanta nomo. Lingvo: Rusa">ANNA ANDREJEVNA</span> kaj <span class="nomo" lang="ru" title="Ne-Esperanta nomo. Lingvo: Rusa">MARJA ANTONOVNA</span>, <em>enkuras sur la scenejon.</em></p>

 <div class="repliko"> <div id="am294" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am295">Kie do, kie do ili estas? Ha, mia Dio! ... <span class="sceninstrukcio">(Malfermante la pordon.)</span> Edzo! Antoĉjo! Antono! <span class="sceninstrukcio">(Parolas rapide.)</span> Kaj ĉiam vi, ĉio pro vi. Ŝi komencis ja amasfosadi: “Mi pingleton ŝovos, mi tuketon metos.” <span class="sceninstrukcio">(Alkuras al la fenestro kaj krias.)</span> Antono, kien, kien? Nu, alveturis? Revizoro? Kun lipharoj? Kun kiaj lipharoj?</p>

 </div>

 <div class="repliko"> <div id="am296" class="parolanto">Voĉo de la Urbestro. –</div>

 <p id="am297">Poste, poste, mia kara!</p>

 </div>

 <div class="repliko"> <div id="am298" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am299">Poste? Jen novaĵo, poste! Mi ne volas poste ... Nur unu vorton: ĉu li estas kolonelo? Ha? <span class="sceninstrukcio">(Kun malestimo.)</span> Forveturis! Mi rememorigos al vi ĉi tion! Kaj ĉio pro ŝi: “Panjo, panjo, atendu, mi alpinglos malantaŭe la tuketon; mi tuj.” Jen vi havas tuj! Jen vi tiel nenion sciiĝis! Kaj ĉio pro la malbenita koketeco: ŝi aŭdis, ke la poŝtestro estas ĉi tie, kaj jen ŝi komencas afektadi antaŭ la spegulo: de unu flanko aliras, de alia flanko. Ŝi imagas, ke li ŝin amindumas, kaj li simple faras al vi grimacon, kiam vi deturniĝas.</p>

 </div>

 <div class="repliko"> <div id="am300" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am301">Kion do fari, panjo? Tute egale, post du horoj ni ĉion sciiĝos.</p>

 </div>

 <div class="repliko"> <div id="am302" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am303">Post du horoj! Mi dankas vin. Jen plezuriga respondo. Kiel ne venis al vi en la kapon diri, ke post monato oni povas sciiĝi ankoraŭ pli bone. <span class="sceninstrukcio">(Elŝoviĝas tra la fenestro.)</span> He, <span class="nomo" lang="ru" title="Ne-Esperanta nomo. Lingvo: Rusa">Avdotja</span>! Ha? Kio, <span class="nomo" lang="ru" title="Ne-Esperanta nomo. Lingvo: Rusa">Avdotja</span>, vi aŭdis, iu tie alveturis? Ne aŭdis? Kia malsaĝa! Svingas la manojn? Li svingu, kaj vi tamen devus lin eldemandi. Ne povis tion ĉi sciiĝi! En la kapo mankas senco, nur fianĉoj ne sidas. Ha? rapide forveturis! Vi devus kuri post la kaleŝo! Iru, iru tuj! Vi aŭdas? Kuru, eldemandu, kien ili forveturis; kaj eldemandu bone: kiu alveturis, kia li estas, – vi aŭdas? Ekrigardu tra fendeto kaj sciiĝu ĉion, kaj kiajn okulojn li havas, nigrajn aŭ ne, kaj tuj rapide venu returne, vi aŭdas? Rapide, rapide, rapide! <span class="sceninstrukcio">(Krias tiel longe, ĝis la kurteno falas. Tiamaniere la kurteno kovras ilin ambaŭ, starantajn apud la fenestro.)</span></p>

 </div>

 </div>

 </div>

 <div class="akto" id="la-revizoro-akto-2"> <h4 id="am304">AKTO DUA</h4> <p id="am305" class="scenajho">Malgranda ĉambro en hotelo. Lito, tablo, valizo, malplena botelo, botoj, broso por vestoj, k.t.p.</p>

 <div class="sceno"> <h5 id="am306">Sceno <span class="num" title="">I</span>.</h5> <p id="am307" class="scenajho"><span class="nomo" lang="ru" title="Ne-Esperanta nomo. Lingvo: Rusa">OSIP</span>, <em>sola.</em></p>

 <div class="repliko"> <div id="am308" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>,</div>

 <p id="am309" class="sceninstrukcio"><em>kuŝas sur la lito de la sinjoro.</em> –</p>

 <p id="am310">Diablo prenu, mi tiel volas manĝi, kaj en la ventro estas tia krakado, kvazaŭ tuta regimento ekblovus trumpetojn. Nu, ni ne atingos la hejmon, tion mi vidas! Kion vi konsilos fari? Estas jam la dua monato de kiam ni elveturis el Peterburgo! Li tradandis en la vojo la monon, mia kara; nun li sidas kaj subtiris la voston kaj ne flamiĝas. Kaj estus sufiĉe, tute sufiĉe da mono por la vojaĝo; sed ne, vi vidas, oni devas en ĉiu urbo sin montri! <span class="sceninstrukcio">(Imitante.)</span> “He, <span class="nomo" lang="ru" title="Ne-Esperanta nomo. Lingvo: Rusa">Osip</span>, iru serĉi ĉambron pli bonan, kaj tagmanĝon mendu la plej bonan: mi ne povas manĝi malbonan tagmanĝon, mi bezonas pli bonan tagmanĝon.” Nu, se li almenaŭ estus io valora, sed li ja estas simpla “registreto”! Faras konatecon kun traveturanto, poste tuj venas kartetoj. – Nu, jen li atingis! Ha, tedis tia vivo! Mi certigas vin, en la vilaĝo estas pli bone: almenaŭ publikaĵo ne ekzistas, kaj ankaŭ da zorgaĵo ne tiom multe: prenu al vi virinon kaj kuŝu la tutan vivon apud la forno kaj manĝu kukojn. Nu, kiu disputos, kompreneble, se preni la veron, la vivo en Peterburgo estas la plej bona. Se nur estus mono, la vivo tie estas delikata kaj politika: teatroj, hundoj por vi dancas, kaj ĉio, kion vi volas. Ĉiu parolas en artifika delikateco, preskaŭ tute kiel nobeloj; vi iras al la bazaro – la komercistoj al vi krias: “estimata”; vi bezonas transveturi per ŝipeto – vi sidiĝas apude de oficisto; vi volas kompanion – iru en la butiketon: tie kavaliro rakontos al vi pri tendaroj kaj raportos al vi, kion ĉiu stelo signifas en la ĉielo; nu, vi ĉion vidas, kiel sur la manplato. Maljunulino-oficiredzino entrafas, iafoje ĉambristino enmontriĝas tia... fu, fu, fu! <span class="sceninstrukcio">(Ridetas kaj skuas la kapon.)</span> Galanteria kondutado, diablo prenu! Neĝentilan vorton vi neniam aŭdas: neniu diras al vi “ci”. Se tedis al vi iri – vi prenas veturilon, kaj vi sidas kiel sinjoro, kaj se vi ne volas pagi – bone: ĉiu domo havas trapasan pordegon, kaj vi tiel enflugas, ke nenia diablo vin trovos. Nur unu afero estas malbona: unu fojon vi manĝas en plej brilanta maniero, kaj alian fojon vi povas preskaŭ krevi de malsato, kiel ekzemple nun. Kaj en ĉio nur li estas kulpa. Kion vi faros kun li? La patreto alsendas monon, li anstataŭ ĝin teni iom pli forte – li, atendu, li komencas tuj diboĉi: veturas en kaleŝoj, ĉiun tagon aĉetas al si bileton por la teatro, kaj poste – apenaŭ pasis semajno, – jen li jam sendas al la bazaro de malnovaĵoj vendi novan frakon. Iafoje li tradiboĉas ĉion, ĝis la lasta ĉemizo, tiel ke sur li restas nur surtuteto kaj palteto... Vere, mi ĵuras al vi! Kaj la drapo estas tiel grava, angla! ĉirkaŭ cent-kvindek rublojn la sola frako kostas, kaj en la bazaro li ĝin forblovas por dudeko da rubloj; kaj pri la pantalonoj eĉ ne parolu – ili iras por nenio. Kaj kial? ĉar per afero li sin ne okupas. Anstataŭ iri al ofico, li – ho ve! li promenadas sur la bulvardoj, ludas kartojn. Ha, se tion ĉi ekscius la maljuna sinjoro! Li ne atentus, ke vi estas oficisto, sed, levinte la ĉemizeton, li tiel enŝutus al vi, ke vi kvar tagojn gratus la haŭton. Se vi volas servi, tiam servu. Jen nun la hotelisto diris: “Mi ne donos al vi manĝi, ĝis vi pagos por la antaŭa”. Nu, kaj se ni ne pagos? <span class="sceninstrukcio">(Kun ĝemo.)</span> Ha, mia Dio, almenaŭ ian simplan brasikaĵon! Ŝajnas al mi, ke mi nun formanĝus la tutan mondon! Oni frapas; certe ĝi estas li. <span class="sceninstrukcio">(Rapide desaltas de la lito.)</span></p>

 </div>

 </div>

 <div class="sceno"> <h5 id="am311">Sceno <span class="num" title="">II</span>.</h5> <p id="am312" class="scenajho"><span class="nomo" lang="ru" title="Ne-Esperanta nomo. Lingvo: Rusa">OSIP</span> kaj <span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>.</p>

 <div class="repliko"> <div id="am313" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am314">Jen, prenu ĝin. <span class="sceninstrukcio">(Fordonas la ĉapon kaj kanon.)</span> Ha, vi denove ruliĝadis sur la lito?</p>

 </div>

 <div class="repliko"> <div id="am315" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am316">Kial do mi ruliĝadus? Ĉu mi neniam vidis liton, efektive?</p>

 </div>

 <div class="repliko"> <div id="am317" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am318">Vi mensogas, vi ruliĝadis; vi vidas, ĝi tuta estas malordigita!</p>

 </div>

 <div class="repliko"> <div id="am319" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am320">Sed por kio mi ĝin bezonas? Ĉu mi ne scias, kio estas lito? Mi havas piedojn: mi povas stari. Por kio mi bezonas vian liton?</p>

 </div>

 <div class="repliko"> <div id="am321" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am322" class="sceninstrukcio"><em>paŝadas en la ĉambro.</em> –</p>

 <p id="am323">Rigardu, ĉu tie en la saketo ne troviĝas iom da tabako?</p>

 </div>

 <div class="repliko"> <div id="am324" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am325">Nu, de kie do povus troviĝi tabako? Antaŭ tri tagoj vi la lastan elfumis.</p>

 </div>

 <div class="repliko"> <div id="am326" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am327" class="sceninstrukcio"><em>paŝadas kaj diversmaniere premadas siajn lipojn; fine li diras per laŭta kaj decida voĉo.</em> –</p>

 <p id="am328">Aŭskultu... he, <span class="nomo" lang="ru" title="Ne-Esperanta nomo. Lingvo: Rusa">Osip</span>!</p>

 </div>

 <div class="repliko"> <div id="am329" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am330">Kion vi ordonas?</p>

 </div>

 <div class="repliko"> <div id="am331" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am332" class="sceninstrukcio"><em>per laŭta, sed ne tiel decida voĉo.</em> –</p>

 <p id="am333">Vi iru tien.</p>

 </div>

 <div class="repliko"> <div id="am334" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am335">Kien?</p>

 </div>

 <div class="repliko"> <div id="am336" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am337" class="sceninstrukcio"><em>per voĉo tute ne decida kaj ne laŭta, tre proksima al petado.</em> –</p>

 <p id="am338">Malsupren, en la manĝejon... tie diru... ke oni donu al mi tagmanĝi.</p>

 </div>

 <div class="repliko"> <div id="am339" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am340">Nu, ne, mi eĉ iri ne volas.</p>

 </div>

 <div class="repliko"> <div id="am341" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am342">Kiel vi kuraĝas, malsaĝulo?</p>

 </div>

 <div class="repliko"> <div id="am343" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am344">Nu tiel; tute egale, se mi eĉ iros, nenio el tio ĉi estos. La mastro diris, ke li plu ne donos tagmanĝi.</p>

 </div>

 <div class="repliko"> <div id="am345" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am346">Kiel li povas permesi al si ne doni? Jen ankaŭ sensencaĵo!</p>

 </div>

 <div class="repliko"> <div id="am347" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am348">Li ankoraŭ diras, mi iros al la urbestro; jam la trian semajnon via sinjoro monon ne pagas. Vi, li diras, kun via sinjoro, estas friponoj, kaj via sinjoro estas trompisto. Ni, li diras, ni vidis tiajn vagistojn kaj malnoblulojn.</p>

 </div>

 <div class="repliko"> <div id="am349" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am350">Kaj vi, bruto, jam ĝojas, ke vi povas ĉion tion ĉi ripeti al mi.</p>

 </div>

 <div class="repliko"> <div id="am351" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am352">Li diras: “Tiamaniere ĉiu alveturos, loĝos, faros ŝuldojn, kaj poste vi lin eĉ elpeli ne povos? Mi, – li diras, – ŝercojn ne faros, mi rekte iros kun plendo, por ke oni prenu lin en la policejon kaj tuj en la malliberejon.”</p>

 </div>

 <div class="repliko"> <div id="am353" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am354">Nu, nu malsaĝulo, ĉesu! Iru, iru, diru al li. Tia kruda besto!</p>

 </div>

 <div class="repliko"> <div id="am355" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am356">Jam pli bone mi vokos al vi la mastron mem.</p>

 </div>

 <div class="repliko"> <div id="am357" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am358">Por kio do la mastron? Vi iru, mem diru.</p>

 </div>

 <div class="repliko"> <div id="am359" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am360">Sed kredu al mi, sinjoro...</p>

 </div>

 <div class="repliko"> <div id="am361" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am362">Nu, iru, diablo vin prenu! voku la mastron. <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Osip</span> foriras.)</span></p>

 </div>

 </div>

 <div class="sceno"> <h5 id="am363">Sceno <span class="num" title="">III</span>.</h5> <p id="am364" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, <em>sola.</em></p>

 <div class="repliko"> <div id="am365" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am366">Terure kiel mi volas manĝi! Mi faris malgrandan promenadon, mi pensis: eble pasos la apetito; – ne, la diablo prenu, ĝi ne pasas. Jes, se en Penzo mi ne estus diboĉinta, estus sufiĉe da mono por alveturi ĝis la hejmo. La infanteria kapitano forte min forkis: mirinde lerte li, kanajlo, manovras la kartojn. Ne pli ol kvaronon da horo li sidis – kaj li faris min tute nuda. Kaj tamen mi terure dezirus ekbatali kun li ankoraŭ unu fojon. Sed mi ne havis okazon. Kia abomena urbeto! En la fruktaj butikoj oni nenion donas kredite. Tio ĉi jam estas simple malnobla. <span class="sceninstrukcio">(Li fajfas antaŭe el Roberto-Diablo, poste “Ne kudru, patrino, al mi”, kaj fine – ian senordan miksaĵon.)</span> Neniu volas veni.</p>

 </div>

 </div>

 <div class="sceno"> <h5 id="am367">Sceno <span class="num" title="">IV</span>.</h5> <p id="am368" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, <span class="nomo" lang="ru" title="Ne-Esperanta nomo. Lingvo: Rusa">OSIP</span> kaj restoracia SERVANTO.</p>

 <div class="repliko"> <div id="am369" class="parolanto">Servanto. –</div>

 <p id="am370">La mastro ordonis demandi, kion vi deziras.</p>

 </div>

 <div class="repliko"> <div id="am371" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am372">Bonan lagon, mia kara! Nu kiel, ĉu vi estas sana?</p>

 </div>

 <div class="repliko"> <div id="am373" class="parolanto">Servanto. –</div>

 <p id="am374">Dank’ al Dio.</p>

 </div>

 <div class="repliko"> <div id="am375" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am376">Nu, kio, kiel estas ĉe vi en la hotelo, ĉu ĉio bone iras?</p>

 </div>

 <div class="repliko"> <div id="am377" class="parolanto">Servanto. –</div>

 <p id="am378">Jes, dank’ al Dio, ĉio iras bone,</p>

 </div>

 <div class="repliko"> <div id="am379" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am380">Estas multe da traveturantoj?</p>

 </div>

 <div class="repliko"> <div id="am381" class="parolanto">Servanto. –</div>

 <p id="am382">Jes, sufiĉe.</p>

 </div>

 <div class="repliko"> <div id="am383" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am384">Aŭdu, mia kara, oni tie ĝis nun ne alportas al mi la tagmanĝon, – mi petas, rapidigu, ke ili iom pli viglu, ĉar vidu, mi tuj post la tagmanĝo devas min okupi per io.</p>

 </div>

 <div class="repliko"> <div id="am385" class="parolanto">Servanto. –</div>

 <p id="am386">Sed la mastro diris, ke li plu ne donos. Eĉ jes, li hodiaŭ volis iri plendi al la urbestro.</p>

 </div>

 <div class="repliko"> <div id="am387" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am388">Nu, kial jam plendi? Juĝu mem, mia kara, kiel do? Mi ja bezonas manĝi. Alie mi povas tute maldikiĝi. Mi tre volas manĝi: mi diras tion ĉi sen ŝerco.</p>

 </div>

 <div class="repliko"> <div id="am389" class="parolanto">Servanto. –</div>

 <p id="am390">Jes. Li diris: “Mi ne donos al li tagmanĝi, ĝis li pagos al mi por la antaŭa.” Simple tia estis lia respondo.</p>

 </div>

 <div class="repliko"> <div id="am391" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am392">Sed vi prudentigu lin, konvinku lin.</p>

 </div>

 <div class="repliko"> <div id="am393" class="parolanto">Servanto. –</div>

 <p id="am394">Sed kion do diri al li?</p>

 </div>

 <div class="repliko"> <div id="am395" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am396">Vi klarigu al li serioze, ke mi bezonas manĝi. La mono estas alia afero... Li pensas, ke se por li, malklerulo, ne estas malfeliĉo, se li unu tagon ne manĝos, tial ankaŭ por aliaj tio sama. Jen interese!</p>

 </div>

 <div class="repliko"> <div id="am397" class="parolanto">Servanto. –</div>

 <p id="am398">Se vi volas, mi diros.</p>

 </div>

 </div>

 <div class="sceno"> <h5 id="am399">Sceno <span class="num" title="">V</span>.</h5> <p id="am400" class="scenajho"><span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>, <em>sola.</em></p>

 <div class="repliko"> <div id="am401" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am402">Estas tamen malbone, se li absolute nenion donos manĝi. Mi tiel volas manĝi, kiel mi ankoraŭ neniam volis. Eble el la vestoj ion forkomerci? Vendi ekzemple la pantalonon? Ne, jam pli bone estas iom malsati, sed veni hejmen en Peterburga kostumo. Estas domaĝe, ke <span class="nomo" lang="ru" title="Ne-Esperanta nomo. Lingvo: Rusa">Joĥim</span> ne donis lue kaleŝon; estus bone, diablo ĝin prenu, veni hejmen en kaleŝo, alruliĝi tiel en diabla maniero al ia najbaro-bienhavanto rekte al la perono, kun lanternoj, kaj <span class="nomo" lang="ru" title="Ne-Esperanta nomo. Lingvo: Rusa">Osip</span>on havi malantaŭe vestitan per livreo. Nu, mi prezentas al mi, kiel ĉiuj ektumultus! “Kiu li estas, kio ĝi estas?” Kaj la lakeo eniras <span class="sceninstrukcio">(Sin rektigante kaj prezentante lakeon):</span> “<span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ Ĥlestakov</span> el Peterburgo, vi ordonas akcepti?” Ili, kampaj simpluloj, eĉ ne scias, kion signifas “vi ordonas akcepti”. Ĉe ili, se alveturas ia dika bienhavanto, li simple sin puŝas, la urso, rekte en la salonon... Al ia beleta filineto mi alirus: “Fraŭlino, kiel mi...” <span class="sceninstrukcio">(Frotas la manojn kaj salutstrekas per la piedo.)</span> Fi! <span class="sceninstrukcio">(Kraĉas.)</span> Eĉ naŭzas, tiel forte mi volas manĝi.</p>

 </div>

 </div>

 <div class="sceno"> <h5 id="am403">Sceno <span class="num" title="">VI</span>.</h5> <p id="am404" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, <span class="nomo" lang="ru" title="Ne-Esperanta nomo. Lingvo: Rusa">OSIP</span>, poste la SERVANTO</p>

 <div class="repliko"> <div id="am405" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am406">Nu, kio?</p>

 </div>

 <div class="repliko"> <div id="am407" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am408">Oni alportas la tagmanĝon.</p>

 </div>

 <div class="repliko"> <div id="am409" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am410" class="sceninstrukcio"><em>aplaŭdas kaj saltetas sur la seĝo.</em> –</p>

 <p id="am411">Oni portas! oni portas! oni portas!</p>

 </div>

 <div class="repliko"> <div id="am412" class="parolanto">Servanto,</div>

 <p id="am413" class="sceninstrukcio"><em>kun teleroj kaj telertuko.</em> –</p>

 <p id="am414">La mastro donas jam la lastan fojon.</p>

 </div>

 <div class="repliko"> <div id="am415" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am416">Nu, la mastro, la mastro... Mi ridas pri via mastro! Kio tie estas?</p>

 </div>

 <div class="repliko"> <div id="am417" class="parolanto">Servanto. –</div>

 <p id="am418">Supo kaj rostaĵo.</p>

 </div>

 <div class="repliko"> <div id="am419" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am420">Kiel, nur du manĝoj?</p>

 </div>

 <div class="repliko"> <div id="am421" class="parolanto">Servanto. –</div>

 <p id="am422">Nur du.</p>

 </div>

 <div class="repliko"> <div id="am423" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am424">Jen kia absurdo! Mi tion ĉi ne akceptas. Vi diru al li: kio tio ĉi efektive estas! ... Estas tro malmulte.</p>

 </div>

 <div class="repliko"> <div id="am425" class="parolanto">Servanto. –</div>

 <p id="am426">Ne, la mastro diras, ke estas ankoraŭ tro multe.</p>

 </div>

 <div class="repliko"> <div id="am427" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am428">Kaj saŭco, kial ne estas?</p>

 </div>

 <div class="repliko"> <div id="am429" class="parolanto">Servanto. –</div>

 <p id="am430">Saŭcon ni ne havas.</p>

 </div>

 <div class="repliko"> <div id="am431" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am432">Kial do vi ne havas? Mi mem vidis, pasante preter la kuirejo, tie multe estis kuirata. Kaj en la manĝoĉambro hodiaŭ matene du iaj mallongaj homoj manĝis salmon kaj ankoraŭ multe da alia.</p>

 </div>

 <div class="repliko"> <div id="am433" class="parolanto">Servanto. –</div>

 <p id="am434">Nu, cetere, ni havas kaj tamen ne havas.</p>

 </div>

 <div class="repliko"> <div id="am435" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am436">Kiel vi ne havas?</p>

 </div>

 <div class="repliko"> <div id="am437" class="parolanto">Servanto. –</div>

 <p id="am438">Nu, simple, ni ne havas.</p>

 </div>

 <div class="repliko"> <div id="am439" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am440">Kaj salmo, kaj fiŝo, kaj kotletoj?</p>

 </div>

 <div class="repliko"> <div id="am441" class="parolanto">Servanto. –</div>

 <p id="am442">Nu, ili estas por personoj pli gravaj.</p>

 </div>

 <div class="repliko"> <div id="am443" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am444">Ha vi, malsaĝulo!</p>

 </div>

 <div class="repliko"> <div id="am445" class="parolanto">Servanto. –</div>

 <p id="am446">Jes.</p>

 </div>

 <div class="repliko"> <div id="am447" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am448">Vi, porkido abomena ... Kial do ili manĝas kaj mi ne manĝas? Kial do, diablo vin prenu, mi ne povas ankaŭ? Ĉu ili ne estas tiaj samaj vojaĝantoj kiel mi?</p>

 </div>

 <div class="repliko"> <div id="am449" class="parolanto">Servanto. –</div>

 <p id="am450">Kompreneble, ne tiaj.</p>

 </div>

 <div class="repliko"> <div id="am451" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am452">Kiaj do?</p>

 </div>

 <div class="repliko"> <div id="am453" class="parolanto">Servanto. –</div>

 <p id="am454">Ordinaraj, kiel oni devas! Ili – konata afero – ili pagas monon.</p>

 </div>

 <div class="repliko"> <div id="am455" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am456">Mi kun vi, malsaĝulo, ne volas, paroli, <span class="sceninstrukcio">(Enverŝas la supon kaj manĝas.)</span> Kia supo ĝi estas? Vi simple akvon enverŝis en la tason: nenian guston ĝi havas, ĝi nur malbonodoras. Mi ne volas tiun ĉi supon, donu al mi alian.</p>

 </div>

 <div class="repliko"> <div id="am457" class="parolanto">Servanto. –</div>

 <p id="am458">Ni prenos. La mastro diris: “Se vi ne volas, oni ne bezonas.”</p>

 </div>

 <div class="repliko"> <div id="am459" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am460" class="sceninstrukcio"><em>defendante la manĝon per la mano.</em> –</p>

 <p id="am461">Nu, nu, nu ... lasu, malsaĝulo! Vi kutimis havi aferon kun aliaj: mi, mia kara, ne estas tiaspeca! Kun mi, mi ne konsilas... <span class="sceninstrukcio">(Manĝas.)</span> Mia Dio, kia supo! <span class="sceninstrukcio">(Manĝas plue.)</span> Mi pensas, ke ankoraŭ neniu homo en la mondo iam manĝis tian supon: iaj plumoj naĝas anstataŭ graso. <span class="sceninstrukcio">(Li tranĉas la kokinon.)</span> Aj, aj, aj, kia kokino! Donu la rostaĵon! Tie restis iom da supo, <span class="nomo" lang="ru" title="Ne-Esperanta nomo. Lingvo: Rusa">Osip</span>, prenu al vi. (<span class="sceninstrukcio">Li tranĉas la rostaĵon.)</span> Kia rostaĵo ĝi estas? Tio ĉi ne estas rostaĵo.</p>

 </div>

 <div class="repliko"> <div id="am462" class="parolanto">Servanto. –</div>

 <p id="am463">Kio do ĝi estas?</p>

 </div>

 <div class="repliko"> <div id="am464" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am465">La diablo ĝin scias, kio ĝi estas, nur ne rostaĵo. Ĝi estas hakilo, rostita anstataŭ viando. <span class="sceninstrukcio">(Li manĝas.)</span> Friponoj, kanajloj! per kio ili nutras? Eĉ la makzeloj ekdoloros, kiam vi manĝos unu tian pecon. <span class="sceninstrukcio">(Fosas per la fingro en la dentoj.)</span> Malnobluloj! Tute kiel ligna ŝelo – per nenio oni ĝin povas eltiri; eĉ la dentoj nigriĝos post tiuj ĉi manĝoj. Friponoj! <span class="sceninstrukcio">(Viŝas la buŝon per la telertuko.)</span> Plu nenio estas?</p>

 </div>

 <div class="repliko"> <div id="am466" class="parolanto">Servanto. –</div>

 <p id="am467">Ne.</p>

 </div>

 <div class="repliko"> <div id="am468" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am469">Kanajloj! Malnobluloj! Kaj eĉ nenia saŭco aŭ kukaĵo! Sentaŭguloj! Ili nur prirabas la vojaĝantojn.</p>

 </div>

 <p id="am470" class="sceninstrukcio"><em>(La servanto deprenas de la tablo kaj forportas la telerojn kune kun <span class="nomo" lang="ru" title="Ne-Esperanta nomo. Lingvo: Rusa">Osip</span>.)</em></p>

 </div>

 <div class="sceno"> <h5 id="am471">Sceno <span class="num" title="">VII</span>.</h5> <p id="am472" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, poste <span class="nomo" lang="ru" title="Ne-Esperanta nomo. Lingvo: Rusa">OSIP</span>.</p>

 <div class="repliko"> <div id="am473" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am474">Vere, kvazaŭ mi tute ne manĝus, mi nur ricevis pli grandan apetiton. Se mi havus kelke da kopekoj, mi sendus al la bazaro, por aĉeti almenaŭ paneton.</p>

 </div>

 <div class="repliko"> <div id="am475" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>,</div>

 <p id="am476" class="sceninstrukcio"><em>eniras.</em> –</p>

 <p id="am477">Tie alveturis ial la urbestro, li informiĝas kaj demandas pri vi.</p>

 </div>

 <div class="repliko"> <div id="am478" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am479" class="sceninstrukcio"><em>ektiminte.</em> –</p>

 <p id="am480">Jen vi havas! Kia kanajlo estas la mastro, jam li plendis! Kio estos, se li efektive fortrenos min en la malliberejon? Nu, kion fari? Se en nobla maniero, mi eble senproteste ... ne, ne, mi ne volas. Tie en la urbo sin trenas oficiroj kaj popolamaso, kaj mi ĝuste tie faris al mi gravan mienon kaj palpebrumis kun ia filino de komercisto ... Ne, mi ne volas ... Kaj kion li pensas? Kiel li kuraĝas, efektive? Kio mi estas por li, ĉu komercisto aŭ metiisto? <span class="sceninstrukcio">(Faras al si kuraĝon kaj rektiĝas.)</span> Sed mi rekte diros al li: “Kiel vi kuraĝas? Kian rajton vi havas? Kiel vi ...” <span class="sceninstrukcio">(Ĉe la pordo ekmoviĝas la anso; <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span> paliĝas kaj kuntiriĝas.)</span></p>

 </div>

 </div>

 <div class="sceno"> <h5 id="am481">Sceno <span class="num" title="">VIII</span>.</h5> <p id="am482" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, la URBESTRO kaj <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span>.</p>

 <p id="am483" class="sceninstrukcio"><em>La Urbestro, enirinte haltas. Ambaŭ timigite rigardas en la daŭro de kelkaj minutoj unu la alian per larĝe malfermitaj okuloj.</em></p>

 <div class="repliko"> <div id="am484" class="parolanto">Urbestro,</div>

 <p id="am485" class="sceninstrukcio"><em>iom trankviliĝinte kaj streĉinte la manojn laŭlonge de la femuroj.</em> –</p>

 <p id="am486">Mi havas la honoron saluti!</p>

 </div>

 <div class="repliko"> <div id="am487" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am488" class="sceninstrukcio"><em>salutas.</em> –</p>

 <p id="am489">Bonan tagon.</p>

 </div>

 <div class="repliko"> <div id="am490" class="parolanto">Urbestro. –</div>

 <p id="am491">Pardonu.</p>

 </div>

 <div class="repliko"> <div id="am492" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am493">Ne malhelpas.</p>

 </div>

 <div class="repliko"> <div id="am494" class="parolanto">Urbestro. –</div>

 <p id="am495">Kiel urbestro de la ĉi-tiea urbo mi havas la devon zorgi pri tio, ke al la traveturantoj kaj al ĉiuj noblaj homoj estu nenia premado.</p>

 </div>

 <div class="repliko"> <div id="am496" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am497" class="sceninstrukcio"><em>komence iom balbutas, sed en la fino parolas laŭte.</em> –</p>

 <p id="am498">Sed kion fari? ... Mi ne estas kulpa ... Mi vere ... mi pagos ... Oni sendos al mi el la vilaĝo. <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Bobĉinskij</span> enrigardas tra la pordo.)</span> Li pli estas kulpa: viandon li donas al mi tiel malmolan kiel trabo; kaj la supo – la diablo scias, kion li tien enverŝis, mi devis elĵeti ĝin tra la fenestro. Li turmentas min per malsato tutajn tagojn ... la teo tiel stranga: havas la odoron de fiŝo, ne de teo. Por kio do mi... Jen interese!</p>

 </div>

 <div class="repliko"> <div id="am499" class="parolanto">Urbestro,</div>

 <p id="am500" class="sceninstrukcio"><em>ektimante.</em> –</p>

 <p id="am501">Pardonu, mi vere ne estas kulpa. En la bazaro ĉe mi la viando ĉiam estas bona. Alveturigas ĝin ĥolmogoraj komercistoj, homoj sobraj kaj de bona konduto. Mi jam ne scias, de kie li prenas tian. Kaj se io ne estas en ordo, tiam ... Permesu al mi proponi al vi transiĝi kun mi en alian loĝejon.</p>

 </div>

 <div class="repliko"> <div id="am502" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am503">Ne, mi ne volas! Mi scias, kion signifas “en alian loĝejon”: tio estas – en malliberejon. Sed kian rajton vi havas? Sed kiel vi kuraĝas? Jen mi ... Mi servas en Peterburgo ... <span class="sceninstrukcio">(Faras al si kuraĝon.)</span> Mi, mi, mi ...</p>

 </div>

 <div class="repliko"> <div id="am504" class="parolanto">Urbestro,</div>

 <p id="am505" class="sceninstrukcio"><em>al si mem.</em> –</p>

 <p id="am506">Ho, sankta mia Dio, kia kolero! Li ĉion eksciis, ĉion rakontis la malbenitaj komercistoj!</p>

 </div>

 <div class="repliko"> <div id="am507" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am508" class="sceninstrukcio"><em>montrante sin kuraĝa.</em> –</p>

 <p id="am509">Sed venu vi eĉ kun via tuta helpantaro – mi ne iros. Mi skribos rekte al la ministro! <span class="sceninstrukcio">(Frapas per la pugno sur la tablon.)</span> Kion vi pensas? Kion vi pensas?</p>

 </div>

 <div class="repliko"> <div id="am510" class="parolanto">Urbestro,</div>

 <p id="am511" class="sceninstrukcio"><em>streĉinte sin kaj tremante per la tuta korpo.</em> –</p>

 <p id="am512">Indulgu min, ne pereigu! edzino, malgrandaj infanoj ... ne malfeliĉigu homon.</p>

 </div>

 <div class="repliko"> <div id="am513" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am514">Ne, mi ne volas. Jen ankoraŭ! Kio ĝi min interesas? Pro tio, ke vi havas edzinon kaj infanojn, mi devas iri en malliberejon, jen bele! <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Bobĉinskij</span> enrigardas tra la pordo kaj timigite sin kaŝas.)</span> Ne, mi humile vin dankas, mi ne volas.</p>

 </div>

 <div class="repliko"> <div id="am515" class="parolanto">Urbestro,</div>

 <p id="am516" class="sceninstrukcio"><em>tremante.</em> –</p>

 <p id="am517">Pro nesperteco, per Dio, pro nesperteco. Nesufiĉeco de la havo ... Mem volu juĝi: la ofica salajro ne sufiĉas eĉ por teo kaj sukero. Kaj se estis iaj subaĉetoj, kredu, ke nur la plej bagatelaj: io por la tablo aŭ por vesta garnituro. Kaj koncerne la suboficiran vidvinon, kiu okupas sin per komercado, kaj pri kiu oni diras, ke mi ŝin vergis, tio ĉi estas kalumnio, per Dio, kalumnio. Tion ĉi elpensis miaj malamikoj; ili estas tiaj homoj, ke ili estas pretaj fari atencon kontraŭ mia vivo.</p>

 </div>

 <div class="repliko"> <div id="am518" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am519">Sed kio? ili min tute ne interesas ... <span class="sceninstrukcio">(meditante.)</span> Mi tamen ne scias, por kio vi parolas pri malamikoj aŭ pri ia suboficira vidvino ... Suboficira edzino estas tute alia afero, sed min vi ne havas la rajton vergi, tre malproksime estas ĝis tio ... Jen ankoraŭ! Vidu, kia li estas! Mi pagos, mi pagos la monon, sed nun mi ne havas. Ĝuste tial mi tie ĉi sidas, ke mi eĉ kopekon ne havas.</p>

 </div>

 <div class="repliko"> <div id="am520" class="parolanto">Urbestro,</div>

 <p id="am521" class="sceninstrukcio"><em>al si mem.</em> –</p>

 <p id="am522">Ho, rafinita peco! Jen, kien li ĵetis! Kian nebulon li ellasis! Orientiĝu, kiu volas! Oni ne scias eĉ de kia flanko aliri. Nu, sed mi jam provos, kiel ajn ĝi iros! Kio estos, tio estos, mi provos trafe-maltrafe. <span class="sceninstrukcio">(Laŭte.)</span> Se vi efektive havas mankon de mono aŭ de io alia, mi estas preta servi tuj. Mia devo estas helpi la traveturantojn.</p>

 </div>

 <div class="repliko"> <div id="am523" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am524">Donu, donu al mi prunte! Mi tuj kvitiĝos kun la mastro de la restoracio. Mi bezonus nur ĉirkaŭ ducent rublojn, aŭ povus esti, eĉ malpli.</p>

 </div>

 <div class="repliko"> <div id="am525" class="parolanto">Urbestro,</div>

 <p id="am526" class="sceninstrukcio"><em>donante al li paperetojn.</em> –</p>

 <p id="am527">Ĝuste ducent rubloj, vi eĉ ne bezonas kalkuli.</p>

 </div>

 <div class="repliko"> <div id="am528" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am529" class="sceninstrukcio"><em>prenante la monon.</em> –</p>

 <p id="am530">Mi humile vin dankas. Mi tuj sendos ĝin al vi el la vilaĝo... Mi ĉion faras subite ... Mi vidas, vi estas nobla homo. Nun estas alia afero.</p>

 </div>

 <div class="repliko"> <div id="am531" class="parolanto">Urbestro,</div>

 <p id="am532" class="sceninstrukcio"><em>al si mem.</em> –</p>

 <p id="am533">Nu, dank’ al Dio! la monon li prenis. Ŝajnas al mi, ke la afero nun iros en ordo. Kaj mi lerte, anstataŭ ducent rubloj, enŝovis al li kvarcent.</p>

 </div>

 <div class="repliko"> <div id="am534" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am535">He, <span class="nomo" lang="ru" title="Ne-Esperanta nomo. Lingvo: Rusa">Osip</span>! (<span class="nomo" lang="ru" title="Ne-Esperanta nomo. Lingvo: Rusa">Osip</span> <span class="sceninstrukcio">eniras.)</span> Voku ĉi tien la restoracian servanton. <span class="sceninstrukcio">(Al la urbestro kaj <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.)</span> Sed kial do vi staras? Estu afablaj, sidiĝu. <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.)</span> Sidiĝu, mi humile vin petas.</p>

 </div>

 <div class="repliko"> <div id="am536" class="parolanto">Urbestro. –</div>

 <p id="am537">Ne malhelpas, ni ankaŭ tiel povas stari.</p>

 </div>

 <div class="repliko"> <div id="am538" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am539">Estu afablaj, sidiĝu. Mi vidas nun perfekte la senkaŝecon de via karaktero kaj vian bonkorecon; kaj antaŭe, mi konfesas, mi jam pensis, ke vi venis por min... <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.)</span> Sidiĝu! <span class="sceninstrukcio">(La urbestro kaj <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span> sidiĝas. <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span> enrigardas tra la pordo kaj subaŭskultas.)</span></p>

 </div>

 <div class="repliko"> <div id="am540" class="parolanto">Urbestro,</div>

 <p id="am541" class="sceninstrukcio"><em>al si mem.</em> –</p>

 <p id="am542">Oni devas esti pli kuraĝa. Li volas, ke oni vidu en li inkogniton. Bone, ni ankaŭ ŝajnigu nin malsaĝaj: ni ŝajnigu, kvazaŭ ni tute ne scias, kia homo li estas. <span class="sceninstrukcio">(Laŭte.)</span> Ni, promenante pro oficaj aferoj jen kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ Dobĉinskij</span>, ĉi tiea bienhavanto, eniris intence en la hotelon, por rigardi, ĉu la traveturantoj estas bone zorgataj, ĉar mi estas ne tia, kiel alia urbestro, kiun nenio interesas; sed mi, krom la ofica devo, ankoraŭ pro kristana homamo volas, ke al ĉiu mortemulo estu farata bona akcepto, – kaj jen, kvazaŭ rekompence, la okazo alportis al mi tian agrablan konatiĝon.</p>

 </div>

 <div class="repliko"> <div id="am543" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am544">Mi mem ankaŭ estas tre ĝoja. Sen vi mi konfesas, mi longe tie ĉi sidus: mi tute ne sciis, per kio pagi.</p>

 </div>

 <div class="repliko"> <div id="am545" class="parolanto">Urbestro,</div>

 <p id="am546" class="sceninstrukcio"><em>al si mem.</em> –</p>

 <p id="am547">Jes, rakontu! ne sciis, per kio pagi! <span class="sceninstrukcio">(Laŭte.)</span> Ĉu mi povas kuraĝi demandi vin: kien kaj al kiaj lokoj vi havas la afablecon veturi?</p>

 </div>

 <div class="repliko"> <div id="am548" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am549">Mi veturas en la <span class="nomo" lang="ru" title="Ne-Esperanta nomo. Lingvo: Rusa">Saratov</span>an gubernion, en mian propran vilaĝon.</p>

 </div>

 <div class="repliko"> <div id="am550" class="parolanto">Urbestro,</div>

 <p id="am551" class="sceninstrukcio"><em>al si mem, kun vizaĝo ironia.</em> –</p>

 <p id="am552">En la <span class="nomo" lang="ru" title="Ne-Esperanta nomo. Lingvo: Rusa">Saratov</span>an gubernion! Ha! Kaj li eĉ ne ruĝiĝas! Ho, kun li oni devas esti singarda! <span class="sceninstrukcio">(Laŭte.)</span> Bonan aferon vi afable entreprenis. Jen ekzemple koncerne la vojon: oni diras, de unu flanko, ke ekzistas malagrablaĵoj pro neakurata ricevado de ĉevaloj, kaj tamen de la dua flanko oni havas ja amuzon por la saĝo. Vi ja, mi pensas, veturas pli pro propra plezuro?</p>

 </div>

 <div class="repliko"> <div id="am553" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am554">Ne, la patro min postulas. La maljunulo ekkoleris, ke mi ĝis nun nenion atingis per mia servado en Peterburgo. Li pensas, ke jen apenaŭ vi alveturis, oni tuj donas al vi la Vladimiran ordenon en la butontruon. Ne, mi sendus lin mem puŝiĝadi en la kancelario.</p>

 </div>

 <div class="repliko"> <div id="am555" class="parolanto">Urbestro,</div>

 <p id="am556" class="sceninstrukcio"><em>al si mem.</em> –</p>

 <p id="am557">Mi petas rigardi, kiajn kuglojn li fandas! Eĉ la maljunan patron altrenis! <span class="sceninstrukcio">(Laŭte.)</span> Kaj por longa tempo vi afable veturas!</p>

 </div>

 <div class="repliko"> <div id="am558" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am559">Vere, mi ne scias. Mia patro, la maljuna tedulo, estas ja obstina kaj malsaĝa, kiel trabo. Mi rekte diros al li: kiel vi volas, sed mi ne povas vivi sen Peterburgo. Kial do, efektive, mi devas pereigi mian vivon kun kampuloj? Nun la bezonoj estas aliaj; mia animo avidas klerecon.</p>

 </div>

 <div class="repliko"> <div id="am560" class="parolanto">Urbestro,</div>

 <p id="am561" class="sceninstrukcio"><em>al si mem.</em> –</p>

 <p id="am562">Bravege li ligis la fadenon! Mensogas, mensogas – kaj nenie ĝi ŝiriĝas! Kaj ja tia seneksteraĵa, malalta, ŝajnas, ke per la ungo oni povus lin dispremi. Tamen atendu! Vi elbabilos. Mi jam devigos vin rakonti pli multe! <span class="sceninstrukcio">(Laŭte.)</span> Tute juste vi afable diris: Kion oni povas fari en dezerta loko? Jen ekzemple ĉi tie: vi eĉ en la nokto ne dormas, vi klopodas pro la patrujo, ŝparas nenian laboron, kaj rekompenco – kiu scias, ĉu ĝi, iam venos. <span class="sceninstrukcio">(Ĉirkaŭrigardas per la okulo la ĉambron.)</span> Ŝajnas al mi, ke tiu ĉi ĉambro estas iom malseka?</p>

 </div>

 <div class="repliko"> <div id="am563" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am564">Abomena ĉambro, kaj cimoj tiaj, kiajn mi nenie vidis: ili mordas kiel hundoj.</p>

 </div>

 <div class="repliko"> <div id="am565" class="parolanto">Urbestro. –</div>

 <p id="am566">Nu, rigardu, tia klera gasto, kaj li suferas de kiu? de iaj sentaŭgaj cimoj, kiuj eĉ naskiĝi en la mondon ne devus! Ŝajnas al mi, ke estas eĉ mallume en tiu ĉi ĉambro?</p>

 </div>

 <div class="repliko"> <div id="am567" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am568">Jes, tute mallume. La mastro faris al si la kutimon ne doni kandelojn. Iafoje oni volas ion fari, iom legi, aŭ venas la fantazio ion verki – mi ne povas: estas mallume, mallume.</p>

 </div>

 <div class="repliko"> <div id="am569" class="parolanto">Urbestro. –</div>

 <p id="am570">Ĉu mi devas kuraĝi vin peti ... sed ne, mi ne estas inda.</p>

 </div>

 <div class="repliko"> <div id="am571" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am572">Kion do?</p>

 </div>

 <div class="repliko"> <div id="am573" class="parolanto">Urbestro. –</div>

 <p id="am574">Ne, ne! mi ne estas inda, ne inda!</p>

 </div>

 <div class="repliko"> <div id="am575" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am576">Sed kion do?</p>

 </div>

 <div class="repliko"> <div id="am577" class="parolanto">Urbestro. –</div>

 <p id="am578">Mi kuraĝus ... Ĉe mi en la domo estas por vi bela ĉambro, luma, trankvila ... Sed ne, mi sentas mem, ĝi estus jam tro granda honoro ... Ne koleru – per Dio, nur pro simpleco de mia koro mi tion ĉi proponis.</p>

 </div>

 <div class="repliko"> <div id="am579" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am580">Kontraŭe, mi konsentas, mi akceptas kun plezuro. Al mi estas multe pli agrable en privata domo, ol en tiu ĉi drinkejo.</p>

 </div>

 <div class="repliko"> <div id="am581" class="parolanto">Urbestro. –</div>

 <p id="am582">Kaj mi, ha kiel mi estos ĝoja! Kaj kiel forte nun ĝojiĝos mia edzino! Mi jam havas tian karakteron: gastameco de la plej frua infaneco, precipe se la gasto estas klera homo. Ne pensu, ke mi eble diras tion ĉi pro flatado; ne, mi havas tiun ĉi malvirton, mi esprimas min el la profundeco de mia koro.</p>

 </div>

 <div class="repliko"> <div id="am583" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am584">Mi humile vin dankas. Mi mem ankaŭ – mi ne amas homojn duvizaĝajn. Al mi tre plaĉas via senkaŝeco kaj bonkoreco, kaj mi, mi konfesas, nenion pli postulus, krom ke oni montru al mi sindonecon kaj estimon, estimon kaj sindonecon.</p>

 </div>

 </div>

 <div class="sceno"> <h5 id="am585">Sceno <span class="num" title="">IX</span>.</h5> <p id="am586" class="scenajho">La SAMAJ kaj la restoracia SERVANTO, akompanata de <span class="nomo" lang="ru" title="Ne-Esperanta nomo. Lingvo: Rusa">OSIP</span>. <em><span class="nomo" lang="ru" title="Ne-Esperanta nomo. Lingvo: Rusa">Bobĉinskij</span> enrigardas tra la pordo.</em></p>

 <div class="repliko"> <div id="am587" class="parolanto">Servanto. –</div>

 <p id="am588">Sinjoro min vokis?</p>

 </div>

 <div class="repliko"> <div id="am589" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am590">Jes; donu la kalkulon.</p>

 </div>

 <div class="repliko"> <div id="am591" class="parolanto">Servanto. –</div>

 <p id="am592">Mi jam antaŭ nelonge donis al vi la duan kalkulon.</p>

 </div>

 <div class="repliko"> <div id="am593" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am594">Mi jam ne memoras viajn malsaĝajn kalkulojn. Diru, kiom tie estas?</p>

 </div>

 <div class="repliko"> <div id="am595" class="parolanto">Servanto. –</div>

 <p id="am596">La unuan tagon vi afable postulis tagmanĝon, la duan tagon vi manĝetis nur salmon kaj poste vi ĉion prenadis jam kredite.</p>

 </div>

 <div class="repliko"> <div id="am597" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am598">Malsaĝulo! ankoraŭ komencis elkalkuladi. Sume kiom mi ŝuldas?</p>

 </div>

 <div class="repliko"> <div id="am599" class="parolanto">Urbestro. –</div>

 <p id="am600">Sed vi havu la bonecon ne zorgi, li atendos. <span class="sceninstrukcio">(Al la servanto.)</span> For, kanajlo, oni sendos al vi.</p>

 </div>

 <div class="repliko"> <div id="am601" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am602">Efektive, tio ĉi ankaŭ estas vera. <span class="sceninstrukcio">(Kaŝas la monon. La servanto foriras. Tra la pordo enrigardas <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>.)</span></p>

 </div>

 </div>

 <div class="sceno"> <h5 id="am603">Sceno <span class="num" title="">X</span>.</h5> <p id="am604" class="scenajho">URBESTRO, <span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span>, poste <span class="nomo" lang="ru" title="Ne-Esperanta nomo. Lingvo: Rusa">BOBĈINSKIJ</span>.</p>

 <div class="repliko"> <div id="am605" class="parolanto">Urbestro. –</div>

 <p id="am606">Ĉu vi ne deziros trarigardi nun kelkajn instituciojn en nia urbo, nome la filantropiajn kaj aliajn?</p>

 </div>

 <div class="repliko"> <div id="am607" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am608">Kaj kio tie estas?</p>

 </div>

 <div class="repliko"> <div id="am609" class="parolanto">Urbestro. –</div>

 <p id="am610">Nu, simple, rigardu, kia ĉe ni estas la irado de la aferoj ... Kia ordo ...</p>

 </div>

 <div class="repliko"> <div id="am611" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am612">Kun granda plezuro, mi estas preta. <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Bobĉinskij</span> enmetas la kapon tra la pordo.)</span></p>

 </div>

 <div class="repliko"> <div id="am613" class="parolanto">Urbestro. –</div>

 <p id="am614">Ankaŭ, se estas via deziro, de tie en la distriktan lernejon, rigardi la ordon, en kiu ĉe ni estas instruataj la sciencoj.</p>

 </div>

 <div class="repliko"> <div id="am615" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am616">Mi konsentas, mi konsentas.</p>

 </div>

 <div class="repliko"> <div id="am617" class="parolanto">Urbestro. –</div>

 <p id="am618">Poste, se vi deziras, vi vizitos la punlaborejon kaj la urbajn malliberejojn – vi rigardos, kiel ĉe ni oni tenas la krimulojn.</p>

 </div>

 <div class="repliko"> <div id="am619" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am620">Sed por kio do la malliberejojn? Jam pli bone ni rigardos la instituciojn filantropiajn.</p>

 </div>

 <div class="repliko"> <div id="am621" class="parolanto">Urbestro. –</div>

 <p id="am622">Kiel vi deziras. Kiel vi intencas, ĉu en via kaleŝo aŭ kune kun mi en droŝko?</p>

 </div>

 <div class="repliko"> <div id="am623" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am624">Nu, mi preferas veturi kun vi en droŝko.</p>

 </div>

 <div class="repliko"> <div id="am625" class="parolanto">Urbestro,</div>

 <p id="am626" class="sceninstrukcio"><em>al <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</em> –</p>

 <p id="am627">Nu, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, por vi nun ne estas loko.</p>

 </div>

 <div class="repliko"> <div id="am628" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am629">Ne malhelpas. Mi iros simple.</p>

 </div>

 <div class="repliko"> <div id="am630" class="parolanto">Urbestro,</div>

 <p id="am631" class="sceninstrukcio"><em>mallaŭte al <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</em> –</p>

 <p id="am632">Aŭdu: vi ekkuru, sed rapide, per ĉiuj fortoj, kaj forportu du skribetojn: unu – en la kadukulejon, al <span class="nomo" lang="ru" title="Ne-Esperanta nomo. Lingvo: Rusa">Zemlanika</span>, kaj la duan – al mia edzino. <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>.)</span> Ĉu mi povas kuraĝi peti vian permeson skribi ĉe via alesto linieton al mia edzino, ke ŝi prepariĝu al akcepto de la estiminda gasto?</p>

 </div>

 <div class="repliko"> <div id="am633" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am634">Sed por kio? ... Cetere, tie ĉi estas inko, nur paperon ... mi ne scias ... Eble sur tiu ĉi kalkulo?</p>

 </div>

 <div class="repliko"> <div id="am635" class="parolanto">Urbestro. –</div>

 <p id="am636">Mi tie ĉi skribos <span class="sceninstrukcio">(Li skribas kaj samtempe parolas al si mem.)</span> Nu, ni rigardu, kiel iros la afero post la “friŝtiko” kaj post la botelo-ventrulo! Ni havas gubernian madejron: ĝi ne imponas per eksteraĵo, sed eĉ elefanton ĝi renversos. Mi volus nur ekscii, kio li estas, kaj en kia mezuro oni devas lin timi. <span class="sceninstrukcio">(Fininte la skribadon, li donas la paperon al <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>, kiu iras al la pordo, sed en tiu ĉi minuto la pordo debatiĝas kaj <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>, kiu subaŭskultadis post ĝi, flugas kune kun ĝi sur la scenejon. Ĉiuj ekkrias. <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span> sin levas.)</span></p>

 </div>

 <div class="repliko"> <div id="am637" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am638">Ha, ĉu vi ne kontuziĝis ie?</p>

 </div>

 <div class="repliko"> <div id="am639" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am640">Nenio, nenio, tute sen ia kontuzo, nur sur la nazo malgranda bataĵo! Mi kuros al <span class="nomo" lang="ru" title="Ne-Esperanta nomo. Lingvo: Rusa">Ĥristian Ivanoviĉ</span>: li havas tian plastron, ĉio tuj pasos.</p>

 </div>

 <div class="repliko"> <div id="am641" class="parolanto">Urbestro,</div>

 <p id="am642" class="sceninstrukcio"><em>farante riproĉan signon al <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>, diras al <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>, invitante lin iri.</em> –</p>

 <p id="am643">Nenio grava, sinjoro. Mi petas vin humile, havu la bonecon! Kaj al via servanto mi diros, ke li transportu la valizon. <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Osip</span>.)</span> Mia bona, vi transportu ĉion al mi, al la urbestro – ĉiu al vi montros. Mi petas humile! <span class="sceninstrukcio">(Lasas antaŭeniri <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>on kaj sekvas post li, sed, returniĝinte, diras riproĉe al <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>.)</span> Ha, bona vi estas! Vi ne povis trovi alian lokon por fali! Kaj etendiĝis, kiel la diablo scias kio. <span class="sceninstrukcio">(Foriras; post li iras <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. La kurteno falas.)</span></p>

 </div>

 </div>

 </div>

 <div class="akto" id="la-revizoro-akto-3"> <h4 id="am644">AKTO TRIA</h4> <p id="am645" class="scenajho">La ĉambro de la unua akto.</p>

 <div class="sceno"> <h5 id="am646">Sceno <span class="num" title="">I</span>.</h5> <p id="am647" class="scenajho"><span class="nomo" lang="ru" title="Ne-Esperanta nomo. Lingvo: Rusa">ANNA ANDREJEVNA</span>, <span class="nomo" lang="ru" title="Ne-Esperanta nomo. Lingvo: Rusa">MARJA ANTONOVNA</span> <em>staras ĉe la fenestro en samaj pozicioj.</em></p>

 <div class="repliko"> <div id="am648" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am649">Nu, jen ni jam tutan horon atendas ... Kaj en ĉio vi estas kulpa kun via malsaĝa ornamiĝado: jam tute vestita, tamen ne! Ŝi devas ankoraŭ fosadi ... Mi ne devus ŝin tute aŭskulti. Kia ĉagreno! Kvazaŭ intence neniu sin montras! Kvazaŭ ĉiuj formortis!</p>

 </div>

 <div class="repliko"> <div id="am650" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am651">Sed mi petas vin, panjo, post du minutoj ni ĉion ekscios. Baldaŭ jam <span class="nomo" lang="ru" title="Ne-Esperanta nomo. Lingvo: Rusa">Avdotja</span> devas veni. <span class="sceninstrukcio">(Atente rigardas tra la fenestro kaj ekkrias.)</span> Ha, panjo, panjo! iu iras, jen en la fino de la strato.</p>

 </div>

 <div class="repliko"> <div id="am652" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am653">Kie iras? Vi ĉiam havas iajn fantaziojn. Nu jes, iu iras. Kiu do iras? De malgranda kresko ... en frako ... Kiu do li estas? Ha? Tamen kia ĉagreno! Kiu do li povas esti?</p>

 </div>

 <div class="repliko"> <div id="am654" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am655">Ĝi estas? <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>, panjo!</p>

 </div>

 <div class="repliko"> <div id="am656" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am657">Kia <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>! Vi ĉiam subite imagas al vi ion ... Tute ne <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. <span class="sceninstrukcio">(Svingas per la nazotuko.)</span> He, vi, venu ĉi tien! pli rapide!</p>

 </div>

 <div class="repliko"> <div id="am658" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am659">Kredu al mi, panjo, ĝi estas <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</p>

 </div>

 <div class="repliko"> <div id="am660" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am661">Nu jen, intence, nur por disputi. Mi diras al vi, ke ne <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</p>

 </div>

 <div class="repliko"> <div id="am662" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am663">Nu kio, nu kio, panjo? Vi vidas, ke <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</p>

 </div>

 <div class="repliko"> <div id="am664" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am665">Nu jes, <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>, nun mi vidas – pro kio do vi disputas? <span class="sceninstrukcio">(Krias tra la fenestro.)</span> Pli rapide, pli rapide! Vi iras malrapide. Nu kio, kie ili estas? Ha? Sed parolu do de tie, tute egale. Kio? Tre severa? Ha? Kaj mia edzo? la edzo? <span class="sceninstrukcio">(Iom forirante de la fenestro, kun ĉagreno.)</span> Tiel malsaĝa: antaŭ ol li eniras en la ĉambron, li nenion rakontas.</p>

 </div>

 </div>

 <div class="sceno"> <h5 id="am666">Sceno <span class="num" title="">II</span>.</h5> <p id="am667" class="scenajho">LA SAMAJ kaj <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span>.</p>

 <div class="repliko"> <div id="am668" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am669">Nu, diru, mi vin petas: nu, ĉu vi ne hontas? Vin solan mi fidis, kiel honestan homon: ĉiuj subite elkuris, kaj vi ankaŭ kuris post ili! kaj jen mi de neniu ĝis nun povas ricevi ian klarigon! ĉu vi ne hontas? Mi baptis ĉe vi vian Johaĉjon kaj Elinjon, kaj vi – jen kiel vi agas kun mi.</p>

 </div>

 <div class="repliko"> <div id="am670" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am671">Per Dio, mia baptanino, mi tiel kuris, por esprimi al vi mian respekton, ke mi ne povas retrovi la spiron. Mian respekton al vi, <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>!</p>

 </div>

 <div class="repliko"> <div id="am672" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am673">Bonan tagon, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>!</p>

 </div>

 <div class="repliko"> <div id="am674" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am675">Nu, kio? Nu, rakontu: kio kaj kiel tie estas?</p>

 </div>

 <div class="repliko"> <div id="am676" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am677"><span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span> alsendis al vi skribeton.</p>

 </div>

 <div class="repliko"> <div id="am678" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am679">Nu, sed kiu li estas? generalo?</p>

 </div>

 <div class="repliko"> <div id="am680" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am681">Ne, ne generalo, sed ne malpli valoras ol generalo; tia klereco kaj gravaj manieroj.</p>

 </div>

 <div class="repliko"> <div id="am682" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am683">Ha, sekve li estas tiu sama, pri kiu oni skribis al mia edzo?</p>

 </div>

 <div class="repliko"> <div id="am684" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am685">Tute tiu sama. Mi la unua ĝin malkovris kune kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>.</p>

 </div>

 <div class="repliko"> <div id="am686" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am687">Nu rakontu: kio kaj kiel?</p>

 </div>

 <div class="repliko"> <div id="am688" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am689">Jes, dank’ al Dio, ĉio estas en bona ordo. Komence li akceptis Antonon <span class="nomo" lang="ru" title="Ne-Esperanta nomo. Lingvo: Rusa">Antonoviĉ</span>on iom severe, jes; li koleris, li diris, ke en la hotelo ĉio estas malbona, ke li al li ne veturos, ke li ne volas sidi por li en malliberejo; sed poste, kiam li eksciis la senkulpecon de <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span> kaj kiam li iom pli detale parolis kun li, li tuj ŝanĝis siajn pensojn, kaj, dank’ al Dio, ĉio ekiris bone. Ili nun veturas trarigardi la filantropiajn instituciojn ... Kaj antaŭe, mi konfesas, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span> jam pensis, ĉu ne estis ia sekreta denunco; mi ankaŭ iom falis en timon.</p>

 </div>

 <div class="repliko"> <div id="am690" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am691">Sed vi kial bezonas timi? Vi ja ne servas.</p>

 </div>

 <div class="repliko"> <div id="am692" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am693">Sed ial tiel, vi scias, kiam grandsinjoro parolas, oni sentas timon.</p>

 </div>

 <div class="repliko"> <div id="am694" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am695">Nu kio do ... Ĝi tamen ĉio estas sensencaĵo. Rakontu: kia li estas? Ĉu li estas maljuna aŭ juna?</p>

 </div>

 <div class="repliko"> <div id="am696" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am697">Juna, juna homo, de ĉirkaŭ dudek-tri jaroj; kaj li parolas tute kiel maljunulo. “Bone, – li diras, – mi veturos tien, mi veturos ankaŭ tien ...” <span class="sceninstrukcio">(Svingas per la manoj.)</span> Tiel bela ĝi ĉio estas. “Mi, – li diras, – amas iom skribi, ankaŭ iom legi; sed malhelpas, ke en la ĉambro, – li diras, – estas iom mallume.”</p>

 </div>

 <div class="repliko"> <div id="am698" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am699">Kaj lia eksteraĵo kia estas? Ĉu li estas blondulo aŭ brunulo?</p>

 </div>

 <div class="repliko"> <div id="am700" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am701">Ne, pli kaŝtanhara, kaj la okuloj estas tiel vivaj kiel bestetoj, tiel ke ili eĉ tute vin konfuzas.</p>

 </div>

 <div class="repliko"> <div id="am702" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am703">Kion li tie skribas al mi per la papereto? <span class="sceninstrukcio">(Legas.)</span> “Mi rapidas vin sciigi, mia koro, ke mia stato estis tre malĝoja; tamen fidante la kompatemecon de Dio, ... por du salitaj kukumoj aparte kaj duonporcio da kaviaro unu rublo dudek-kvin kopekoj ...” <span class="sceninstrukcio">(Haltas.)</span> Mi nenion komprenas: kian rilaton havas tie ĉi la salitaj kukumoj kaj la kaviaro?</p>

 </div>

 <div class="repliko"> <div id="am704" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am705">Ha, vidu, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span> skribis sur uzita papero, por ne perdi tempon: tie estas skribita ia kalkulo.</p>

 </div>

 <div class="repliko"> <div id="am706" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am707">Ha, jes, efektive. <span class="sceninstrukcio">(Legas plu.)</span> “Tamen fidante la kompatemecon de Dio, ŝajnas, ke ĉio havos bonan finon. Pretigu rapide ĉambron por la grava gasto, tiun, kiu estas tapetita per flavaj paperetoj; aldoni al la tagmanĝo vi ne bezonas, ĉar ni manĝetos en la kadukulejo, ĉe <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>, nur da vino metu pli multe; diru al la komercisto <span class="nomo" lang="ru" title="Ne-Esperanta nomo. Lingvo: Rusa">Abdulin</span>, ke li alsendu vinon la plej bonan, alie mi renversos lian tutan kelon. Kisante, koro mia, vian maneton, mi restas via <span class="nomo" lang="ru" title="Ne-Esperanta nomo. Lingvo: Rusa">Anton Skvoznik-Dmuĥanovskij</span> ...” Ha, mia Dio! Oni tamen devas tion ĉi fari pli rapide! He, kiu tie estas? <span class="nomo" lang="ru" title="Ne-Esperanta nomo. Lingvo: Rusa">Miŝka</span>!</p>

 </div>

 <div class="repliko"> <div id="am708" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>,</div>

 <p id="am709" class="sceninstrukcio"><em>kuras kaj krias tra la pordo.</em> –</p>

 <p id="am710"><span class="nomo" lang="ru" title="Ne-Esperanta nomo. Lingvo: Rusa">Miŝka</span>! <span class="nomo" lang="ru" title="Ne-Esperanta nomo. Lingvo: Rusa">Miŝka</span>! <span class="nomo" lang="ru" title="Ne-Esperanta nomo. Lingvo: Rusa">Miŝka</span>! <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Miŝka</span> eniras.)</span></p>

 </div>

 <div class="repliko"> <div id="am711" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am712">Aŭdu: kuru al la komercisto <span class="nomo" lang="ru" title="Ne-Esperanta nomo. Lingvo: Rusa">Abdulin</span> ... atendu, mi donos al vi skribeton. <span class="sceninstrukcio">(Sidiĝas al la tablo, skribas noton kaj dume parolas.)</span> Tiun ĉi skribon vi fordonu al la veturigisto <span class="nomo" lang="ru" title="Ne-Esperanta nomo. Lingvo: Rusa">Sidor</span>, ke li kuru kun ĝi al la komercisto <span class="nomo" lang="ru" title="Ne-Esperanta nomo. Lingvo: Rusa">Abdulin</span> kaj li alportu de tie vinon. Kaj vi mem iru, tuj ordigu bone tiun ĉambron por la gasto. Tien metu liton, lavujon kaj tiel plu.</p>

 </div>

 <div class="repliko"> <div id="am713" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am714">Nu, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, mi kuros nun pli rapide rigardi, kiel ili tie faras trarigardon.</p>

 </div>

 <div class="repliko"> <div id="am715" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am716">Iru, iru! mi vin ne tenas.</p>

 </div>

 </div>

 <div class="sceno"> <h5 id="am717">Sceno <span class="num" title="">III</span> </h5> <p id="am718" class="scenajho"><span class="nomo" lang="ru" title="Ne-Esperanta nomo. Lingvo: Rusa">ANNA ANDREJEVNA</span> kaj <span class="nomo" lang="ru" title="Ne-Esperanta nomo. Lingvo: Rusa">MARJA ANTONOVNA</span>.</p>

 <div class="repliko"> <div id="am719" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am720">Nu, Manjo, ni devas nun okupi nin per la tualeto. Li estas ĉefurba subjekto. Dio gardu, ke li ion ne moku. Por vi estas plej konvene surmeti vian bluan veston kun la malgrandaj falbaloj.</p>

 </div>

 <div class="repliko"> <div id="am721" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am722">Fi, panjo, la blua! Ĝi tute al mi ne plaĉas; kaj fraŭlino <span class="nomo" lang="ru" title="Ne-Esperanta nomo. Lingvo: Rusa">Ljapkin-Tjapkin</span> portas bluan, kaj la filino de <span class="nomo" lang="ru" title="Ne-Esperanta nomo. Lingvo: Rusa">Zemlanika</span> ankaŭ portas bluan. Ne, pli bone mi metos la florkoloran.</p>

 </div>

 <div class="repliko"> <div id="am723" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am724">La florkoloran! ... Estas certe, ke vi diras nur por fari spite. Ĝi estos por vi multe pli bona, ĉar mi volas surmeti la pajlokoloran; mi tre amus la pajlokoloran.</p>

 </div>

 <div class="repliko"> <div id="am725" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am726">Ha, panjo, por vi pajlokolora ne estas alkonvena!</p>

 </div>

 <div class="repliko"> <div id="am727" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am728">Por mi pajlokolora ne estas alkonvena?</p>

 </div>

 <div class="repliko"> <div id="am729" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am730">Ne estas; mi vetas, kion vi volas, ke ne estas: por tio estas necese, ke la okuloj estu tute mallumaj.</p>

 </div>

 <div class="repliko"> <div id="am731" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am732">Jen bone! kaj ĉu miaj okuloj ne estas mallumaj? plej mallumaj ili estas. Kian sensencaĵon ŝi parolas! Kiel do ili estas ne mallumaj, se mi sortodivenas por mi ĉiam per trefa damo?</p>

 </div>

 <div class="repliko"> <div id="am733" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am734">Ha, panjo, vi estas pli ĝuste kera damo.</p>

 </div>

 <div class="repliko"> <div id="am735" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am736">Absurdo, plena absurdo! Mi neniam estis kera damo. <span class="sceninstrukcio">(Rapide foriras kune kun <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span> kaj parolas post la scenejo.)</span> Kion ŝi subite imagas! kera damo! Dio scias, kio! <span class="sceninstrukcio">(Post ilia foriro malfermiĝas la pordo kaj <span class="nomo" lang="ru" title="Ne-Esperanta nomo. Lingvo: Rusa">Miŝka</span> enĵetas tra ĝi balaaĵon. El alia pordo eniras <span class="nomo" lang="ru" title="Ne-Esperanta nomo. Lingvo: Rusa">Osip</span> kun valizo sur la kapo.)</span></p>

 </div>

 </div>

 <div class="sceno"> <h5 id="am737">Sceno <span class="num" title="">IV</span>.</h5> <p id="am738" class="scenajho"><span class="nomo" lang="ru" title="Ne-Esperanta nomo. Lingvo: Rusa">MIŜKA</span> kaj <span class="nomo" lang="ru" title="Ne-Esperanta nomo. Lingvo: Rusa">OSIP</span>.</p>

 <div class="repliko"> <div id="am739" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am740">Kion mi devas porti?</p>

 </div>

 <div class="repliko"> <div id="am741" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am742">Ĉi tien, onkleto, ĉi tien.</p>

 </div>

 <div class="repliko"> <div id="am743" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>, –</div>

 <p id="am744">Atendu, lasu min antaŭe iom ripozi. Ho ve, malfacila vivo! Kiam la ventro estas malplena, tiam ĉia portaĵo ŝajnas peza.</p>

 </div>

 <div class="repliko"> <div id="am745" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am746">Kio, onkleto, diru: ĉu la generalo baldaŭ venos?</p>

 </div>

 <div class="repliko"> <div id="am747" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am748">Kia generalo?</p>

 </div>

 <div class="repliko"> <div id="am749" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am750">Nu, via sinjoro.</p>

 </div>

 <div class="repliko"> <div id="am751" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am752">La sinjoro? sed kia generalo li estas?</p>

 </div>

 <div class="repliko"> <div id="am753" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am754">Ĉu ne generalo?</p>

 </div>

 <div class="repliko"> <div id="am755" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am756">Generalo, sed de la alia flanko.</p>

 </div>

 <div class="repliko"> <div id="am757" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am758">Kio do? ĉu ĝi estas pli aŭ malpli ol efektiva generalo?</p>

 </div>

 <div class="repliko"> <div id="am759" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am760">Pli.</p>

 </div>

 <div class="repliko"> <div id="am761" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am762">Ha, vidu! ne senkaŭze oni faris ĉe ni tian tumulton.</p>

 </div>

 <div class="repliko"> <div id="am763" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am764">Aŭdu, mia kara: mi vidas, ke vi estas lerta knabo, – pretigu do tie ion por manĝi!</p>

 </div>

 <div class="repliko"> <div id="am765" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am766">Por vi, onkleto, ankoraŭ nenio estas preta. Simplan manĝon vi ja ne manĝos, sed jen kiam via sinjoro sidiĝos al la tablo, tiam oni ankaŭ por vi donos tiun saman manĝon.</p>

 </div>

 <div class="repliko"> <div id="am767" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am768">Nu, kaj de simplaj manĝoj kion vi havas?</p>

 </div>

 <div class="repliko"> <div id="am769" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am770">Brasikaĵon, kaĉon kaj kukojn.</p>

 </div>

 <div class="repliko"> <div id="am771" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am772">Donu ilin, la brasikaĵon, kaĉon kaj kukojn! Ne malhelpas, ni ĉion manĝos. Nu, ni portu la valizon! Diru, ĉu tie alia eliro ekzistas?</p>

 </div>

 <div class="repliko"> <div id="am773" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Miŝka</span>. –</div>

 <p id="am774">Ekzistas. <span class="sceninstrukcio">(Ambaŭ portas la valizon en la flankan ĉambron.)</span></p>

 </div>

 </div>

 <div class="sceno"> <h5 id="am775">Sceno <span class="num" title="">V</span>.</h5> <p id="am776" class="scenajho"><em>Policanoj malfermas la ambaŭ duonojn de la pordo.</em></p>

 <p id="am777" class="scenajho"><em>Eniras</em> <span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>; <em>post li la</em> URBESTRO, <em>poste la</em> KURATORO DE KADUKULEJOJ, INSPEKTORO DE LERNEJOJ, <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span>, kaj <span class="nomo" lang="ru" title="Ne-Esperanta nomo. Lingvo: Rusa">BOBĈINSKIJ</span>, <em>kun plastro sur la nazo. La urbestro montras al la policanoj papereton sur la planko; ili kuras kaj levas ĝin, rapideme puŝante unu alian.</em></p>

 <div class="repliko"> <div id="am778" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am779">Bonaj institucioj. Al mi plaĉas, ke ĉe vi oni montras al la traveturantoj ĉion en la urbo. En aliaj urboj oni nenion al mi montris.</p>

 </div>

 <div class="repliko"> <div id="am780" class="parolanto">Urbestro. –</div>

 <p id="am781">En aliaj urboj, mi kuraĝas raporti al vi, la urbestroj kaj oficistoj zorgas pli pri sia propra utilo, por tiel diri; kaj ĉi tie, ni povas diri, ne ekzistas alia celado krom tio, ke per bonordo kaj zorgemeco ni meritu la atenton de la supra estraro.</p>

 </div>

 <div class="repliko"> <div id="am782" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am783">La matenmanĝo estis tre bona; mi manĝis satege. Ĉu ĉiutage vi havas tian matenmanĝon?</p>

 </div>

 <div class="repliko"> <div id="am784" class="parolanto">Urbestro. –</div>

 <p id="am785">Intence por tia agrabla gasto.</p>

 </div>

 <div class="repliko"> <div id="am786" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am787">Mi amas bone manĝi. Oni ja por tio vivas, ke oni deŝiru por si la florojn de la plezuro. Kia estis la nomo de tiu fiŝo?</p>

 </div>

 <div class="repliko"> <div id="am788" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>,</div>

 <p id="am789" class="sceninstrukcio"><em>alkurante.</em> –</p>

 <p id="am790">Laberdano, sinjoro.</p>

 </div>

 <div class="repliko"> <div id="am791" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am792">Tre bongusta. Kie do ni matenmanĝis? Ŝajnas al mi, ke en la malsanulejo?</p>

 </div>

 <div class="repliko"> <div id="am793" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am794">Tute vere, en la kadukulejo.</p>

 </div>

 <div class="repliko"> <div id="am795" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am796">Mi memoras, mi memoras, tie staris litoj. Kaj la malsanuloj saniĝis? Ŝajnas al mi, ke estas tie ne multe da ili.</p>

 </div>

 <div class="repliko"> <div id="am797" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am798">Restas ĉirkaŭ dek personoj, ne pli; la ceteraj ĉiuj saniĝis. Estas jam tiel aranĝite, tia ordo. De tiu tempo, kiam mi fariĝis estro, – ĝi eble ŝajnos al vi eĉ nekredebla, – ĉiuj saniĝas kiel muŝoj. Apenaŭ la malsanulo eniris en la malsanulejon, li estas jam sana; kaj ne tiom dank’ al medikamentoj, kiom dank’ al honesteco kaj ordo.</p>

 </div>

 <div class="repliko"> <div id="am799" class="parolanto">Urbestro. –</div>

 <p id="am800">Kiel ajn kaprompaj estas, mi kuraĝas raporti, la devoj de urbestro! Tiom da diversaj klopodoj sole pri la pureco, riparado, rebonigado ... Per unu vorto, la plej saĝa homo estus en granda embaraso, – sed, dank’ al Dio, ĉio iras en bona ordo. Alia urbestro, kompreneble, zorgus pri siaj profitoj; sed kredu al mi, eĉ kiam mi kuŝiĝas dormi, mi ĉiam pensas: Dio, mia Sinjoro, kiel aranĝi tiamaniere, ke la estraro vidu mian fervoron kaj estu kontenta? ... Ĉu ĝi rekompencos aŭ ne, – tio ĉi kompreneble dependas de ĝia volo, sed mi almenaŭ estos trankvila en mia koro. Kiam en la urbo ĉio estas en ordo, la stratoj estas balaitaj, la arestitoj estas bone zorgataj, da ebriuloj estas malmulte ... kion do mi pli bezonas? Per Dio, eĉ honorojn neniajn mi volas. Kompreneble, ili estas allogaj sed en komparo kun virto ĉio estas polvo kaj vantaĵo.</p>

 </div>

 <div class="repliko"> <div id="am801" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>,</div>

 <p id="am802" class="sceninstrukcio"><em>al si mem.</em> –</p>

 <p id="am803">Vidu la sentaŭgulon, kiel elokvente li pentras! Donis ja al li Dio tian talenton!</p>

 </div>

 <div class="repliko"> <div id="am804" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am805">Ĝi estas vera. Mi konfesas, mi mem amas iafoje filozofii: iafoje per prozo, kaj alian fojon eĉ versetoj elsaltas.</p>

 </div>

 <div class="repliko"> <div id="am806" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>,</div>

 <p id="am807" class="sceninstrukcio"><em>al <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</em> –</p>

 <p id="am808">Ĝuste, tute ĝuste, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>! Tiaj rimarkoj ... oni vidas, ke li lernis diversajn sciencojn.</p>

 </div>

 <div class="repliko"> <div id="am809" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am810">Diru, mi petas, ĉu ne ekzistas ĉe vi iaj amuzoj, societoj, kie oni povus ekzemple iom ludi kartojn?</p>

 </div>

 <div class="repliko"> <div id="am811" class="parolanto">Urbestro,</div>

 <p id="am812" class="sceninstrukcio"><em>al si mem.</em> –</p>

 <p id="am813">Ehe, mi scias, mia kara, kien vi celas! <span class="sceninstrukcio">(Laŭte.)</span> Dio nin gardu! Tie ĉi oni eĉ ne konas la nomon de tiaj societoj. Mi kartojn neniam prenis eĉ en la manojn; mi eĉ ne scias, kiel oni ludas tiujn kartojn. Mi neniam povis rigardi ilin trankvilanime, kaj se okazas al mi ekvidi ekzemple ian karoan reĝon aŭ ion similan, tiam atakas min tia abomeno, ke mi simple kraĉas. Unu fojon iel okazis, ke amuzante infanojn, mi faris dometojn el kartoj, – poste la tutan nokton mi sonĝis pri ili, la malbenitaj. Ni lasu ilin! Kiel estas eble tiel karan tempon perdi por ili?</p>

 </div>

 <div class="repliko"> <div id="am814" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am815" class="sceninstrukcio"><em>al si mem.</em> –</p>

 <p id="am816">Kaj de mi li, malnoblulo, elpoentis hieraŭ cent rublojn.</p>

 </div>

 <div class="repliko"> <div id="am817" class="parolanto">Urbestro. –</div>

 <p id="am818">Ni preferas uzi tiun tempon por utilo de la regno.</p>

 </div>

 <div class="repliko"> <div id="am819" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am820">Nu, ne, vi tamen senkaŭze ... Ĉio dependas de la flanko, de kiu oni rigardas la aferojn. Se vi ekzemple faras ĉeson tiam, kiam oni devas fleksi de tri anguloj ... nu, tiam, kompreneble ... Ne, ne diru; iafoje estas tre alloge iom ludi.</p>

 </div>

 </div>

 <div class="sceno"> <h5 id="am821">Sceno <span class="num" title="">VI</span>.</h5> <p id="am822" class="scenajho">La SAMAJ, <span class="nomo" lang="ru" title="Ne-Esperanta nomo. Lingvo: Rusa">ANNA ANDREJEVNA</span> kaj <span class="nomo" lang="ru" title="Ne-Esperanta nomo. Lingvo: Rusa">MARJA ANTONOVNA</span>.</p>

 <div class="repliko"> <div id="am823" class="parolanto">Urbestro. –</div>

 <p id="am824">Mi kuraĝas prezenti mian familion: mia edzino kaj mia filino.</p>

 </div>

 <div class="repliko"> <div id="am825" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am826" class="sceninstrukcio"><em>salutante.</em> –</p>

 <p id="am827">Kiel feliĉa mi estas, sinjorino, ke mi havas, por tiel diri, plezuron vidi vin.</p>

 </div>

 <div class="repliko"> <div id="am828" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am829">Al ni estas ankoraŭ pli agrable vidi tian personon.</p>

 </div>

 <div class="repliko"> <div id="am830" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am831" class="sceninstrukcio"><em>afekte.</em> –</p>

 <p id="am832">Kion vi diras, sinjorino! Tute kontraŭe: al mi estas ankoraŭ pli agrable.</p>

 </div>

 <div class="repliko"> <div id="am833" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am834">Ho, ne! vi afable tion ĉi diras pro komplimento. Mi petas humile, volu sidiĝi.</p>

 </div>

 <div class="repliko"> <div id="am835" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am836">Apud vi stari jam estas feliĉo; cetere, se vi tion ĉi nepre deziras, ni sidiĝos. Kiel mi estas feliĉa, ke mi fine sidas apud vi.</p>

 </div>

 <div class="repliko"> <div id="am837" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am838">Ho ne, sinjoro, mi neniel kuraĝas rilatigi al mi... Mi pensas, post la ĉefurbo la vojaĝado aperis al vi tre malagrabla.</p>

 </div>

 <div class="repliko"> <div id="am839" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am840">Ekstreme malagrabla. Kutimi vivi, <span class="sceninstrukcio"><span class="fremda" lang="fr" title="Ne-Esperanta teksto. Lingvo: Franca">comprenez-vous</span>,</span> en la mondo, kaj subite troviĝi en vojo: malpuraj hoteloj, mallumo de malklereco... Mi konfesas, ke se ne fariĝus tia okazo, kiu min ... <span class="sceninstrukcio">(ĵetadas rigardojn al <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span> kaj penas plaĉi al ŝi)</span> tiel rekompencis por ĉio ...</p>

 </div>

 <div class="repliko"> <div id="am841" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am842">Efektive, kiel malagrable devas esti al vi.</p>

 </div>

 <div class="repliko"> <div id="am843" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am844">Cetere, sinjorino, en tiu ĉi minuto estas al mi tre agrable.</p>

 </div>

 <div class="repliko"> <div id="am845" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am846">Ne eble! Vi faras al mi multe da honoro. Mi tion ĉi ne meritas.</p>

 </div>

 <div class="repliko"> <div id="am847" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am848">Kial do vi ne meritas? Vi, sinjorino, meritas.</p>

 </div>

 <div class="repliko"> <div id="am849" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am850">Mi loĝas en vilaĝo ...</p>

 </div>

 <div class="repliko"> <div id="am851" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am852">Jes, cetere vilaĝo havas ankaŭ siajn montetojn, riveretojn ... Nu, kompreneble, kiu komparos ĝin kun Peterburgo! Ha, Peterburgo! Kia vivo, kredu al mi! Vi eble pensas, ke mi tie nur transskribas paperojn? ne, la sekciestro estas amika al mi. Ofte li ekfrapas min sur la ŝultron: “Venu, mia kara, al mi tagmanĝi!” Mi nur por du minutoj eniras en la departementon, nur por diri: tio ĉi devas esti tiel, tio devas esti tiel, kaj tie jam estas oficisto por la skribado, tia rato, tuj komencas per sia plumo “tr ... tr ...” kaj skribas kaj skribas. Oni volis eĉ fari min kolegia asesoro, sed mi diris al mi, por kio mi tion ĉi bezonas? Kaj la pordisto kuras post mi sur la ŝtuparo kun broso: “Permesu, <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>, – li diras, – mi al vi purigos la botojn.” <span class="sceninstrukcio">(Al la urbestro.)</span> Kiel vi, sinjoroj, staras? Mi petas vin, sidiĝu!</p>

 </div>

 <p id="am853" class="sceninstrukcio"><em>Kune</em></p>

 <div class="repliko"> <div id="am854" class="parolanto">Urbestro. –</div>

 <p id="am855">La rango estas tia, ke ni povas ankoraŭ stari.</p>

 </div>

 <div class="repliko"> <div id="am856" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am857">Ni staros.</p>

 </div>

 <div class="repliko"> <div id="am858" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am859">Ne faru al vi afable zorgojn!</p>

 </div>

 <div class="repliko"> <div id="am860" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am861">Sen ceremonioj, mi petas vin, sidiĝu. <span class="sceninstrukcio">(La urbestro kaj ĉiuj sidiĝas.)</span> Mi ne amas ceremoniojn. Kontraŭe, mi eĉ konstante penas tragliti nerimarkite. Sed mi neniel povas min kaŝi, neniel povas! Apenaŭ mi ien eliras, oni jam diras: “Jen iras <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>!” Kaj unu fojon oni eĉ prenis min por ĉefa militestro: la soldatoj elsaltis el la soldatejo kaj donis al mi honoron per la pafiloj. Poste jam la oficiro, kiu estas mia bona konato, diris al mi: “Nu, mia kara, ni tute serioze prenis vin por ĉefa militestro.”</p>

 </div>

 <div class="repliko"> <div id="am862" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am863">Kiel interese!</p>

 </div>

 <div class="repliko"> <div id="am864" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am865">Mi estas konata kun beletaj aktorinoj. Mi ja ankaŭ verkas diversajn vodeviletojn ... Literatorojn mi ofte vidas. <span class="nomo" lang="ru" title="Ne-Esperanta nomo. Lingvo: Rusa">Puŝkin</span> estas mia bona amiko. Ofte mi diradis al li: “Nu kio, mia amiko <span class="nomo" lang="ru" title="Ne-Esperanta nomo. Lingvo: Rusa">Puŝkin</span>?” – “Nenio, mia amiko, – li respondadis, – iel tiel ĉio iras ...” Granda originalulo li estas.</p>

 </div>

 <div class="repliko"> <div id="am866" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am867">Sekve vi ankaŭ verkas? Kiel agrable kredeble estas al verkisto! Vi certe ankaŭ publikigas en la revuoj?</p>

 </div>

 <div class="repliko"> <div id="am868" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am869">Jes, mi ankaŭ en la revuoj publikigas. Ekzistas cetere multe da miaj verkoj: “Edziĝo de Figaro”, “Roberto-Diablo”, “Norma”. Mi eĉ la nomojn jam ne memoras. Kaj ĉio okaze: mi ne volis verki, sed la teatra direkcio diras: “Ni petas vin, amiko, verku ion.” Kaj mi pensas al mi: “Bone, mi faros al vi la komplezon, mia kara.” Kaj tuj, ŝajnas al mi, ke en unu vespero, mi ĉion verkis, ĉiujn mirigis. Mi havas eksterordinaran facilecon de pensado. Ĉion, kio estis sub la nomo de barono <span class="nomo" lang="ru" title="Ne-Esperanta nomo. Lingvo: Rusa">Brambeus</span>, <span class="nomo" lang="ru" title="Ne-Esperanta nomo. Lingvo: Rusa">Fregat Nadeĵda</span> kaj <span class="nomo" lang="ru" title="Ne-Esperanta nomo. Lingvo: Rusa">Moskovskij Telegraf</span>... ĉion tion ĉi mi verkis.</p>

 </div>

 <div class="repliko"> <div id="am870" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am871">Kion mi aŭdas! Sekve barono <span class="nomo" lang="ru" title="Ne-Esperanta nomo. Lingvo: Rusa">Brambeus</span> estas vi?</p>

 </div>

 <div class="repliko"> <div id="am872" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am873">Kompreneble, al ili ĉiuj mi korektas la artikolojn. La eldonisto <span class="nomo" lang="ru" title="Ne-Esperanta nomo. Lingvo: Rusa">Smirdin</span> donas al mi por tio ĉi kvardek mil rublojn.</p>

 </div>

 <div class="repliko"> <div id="am874" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am875">Certe ankaŭ “<span class="nomo" lang="ru" title="Ne-Esperanta nomo. Lingvo: Rusa">Jurij Miloslavskij</span>” estas via verko?</p>

 </div>

 <div class="repliko"> <div id="am876" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am877">Jes, ĝi estas mia verko.</p>

 </div>

 <div class="repliko"> <div id="am878" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am879">Mi tuj divenis.</p>

 </div>

 <div class="repliko"> <div id="am880" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am881">Ha, panjo, tie estas skribite, ke ĝi estas la verko de sinjoro <span class="nomo" lang="ru" title="Ne-Esperanta nomo. Lingvo: Rusa">Zagoskin</span>.</p>

 </div>

 <div class="repliko"> <div id="am882" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am883">Nu, jen vi havas: mi sciis, ke ankaŭ tie ĉi vi disputos.</p>

 </div>

 <div class="repliko"> <div id="am884" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am885">Ha, jes, estas vere: ĝi efektive estas de <span class="nomo" lang="ru" title="Ne-Esperanta nomo. Lingvo: Rusa">Zagoskin</span>; sed ekzistas alia “<span class="nomo" lang="ru" title="Ne-Esperanta nomo. Lingvo: Rusa">Jurij Miloslavskij</span>”, tiu jam estas mia.</p>

 </div>

 <div class="repliko"> <div id="am886" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am887">Nu, certe mi legis la vian, kiel bone skribita!</p>

 </div>

 <div class="repliko"> <div id="am888" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am889">Mi konfesas, mi ekzistas per literaturo. Mia domo estas la unua en Peterburgo. Tiel oni ĝin jam konas: domo de <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>. <span class="sceninstrukcio">(Turnas sin al ĉiuj.)</span> Mi petas vin sinjoroj, se vi estos en Peterburgo, mi petas, mi petas al mi. Mi ja ankaŭ balojn donas.</p>

 </div>

 <div class="repliko"> <div id="am890" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am891">Mi pensas, kun kia gusto kaj belegeco oni tie kredeble donas balojn!</p>

 </div>

 <div class="repliko"> <div id="am892" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am893">Nu, eĉ ne parolu. Sur la tablo ekzemple vi vidos akvomelonon, – ĝi kostas sepcent rublojn. La supo en la vazo rekte venis per ŝipo el Parizo; kiam oni levas la kovrilon, leviĝas vaporo, similan al kiu oni ne povas trovi en la naturo. Mi estas ĉiutage en baloj. Tie ni jam havas eĉ nian propran kartan kompanion: la ministro de la Aferoj Eksterlandaj, la franca ambasadoro, la ambasadoroj angla kaj germana kaj mi. Kaj ni tiel laciĝas de la ludado, kiel vi ne povas prezenti al vi. Kiam mi suprenkuras per la ŝtuparo al mi en la kvaran etaĝon, mi diras nur al la kuiristino: “Prenu, Maŭrinjo, la superveston ...” Ha, kion mi babilas, – mi tute forgesis, ke mi loĝas en la beletaĝo. Mi havas unu ŝtuparon ... Kaj interese estas enrigardi en mian antaŭĉambron, kiam mi ankoraŭ ne vekiĝis: grafoj kaj princoj tie sin puŝas kaj zumas, kiel burdoj, oni nur aŭdas “ĵ ... ĵ ... ĵ ...” Iafoje vi tie trovos ankaŭ ministron ... <span class="sceninstrukcio">(La urbestro kaj la ceteraj kun timo leviĝas de siaj seĝoj.)</span> Al mi oni eĉ en leteroj skribas: ekscelenco. Unu fojon mi eĉ estis estro de departemento. Strange: la direktoro forveturis – kien li forveturis, oni ne scias. Nu, kompreneble, oni komencis priparoladi: kion kaj kiel fari, kiu devas okupi la lokon? Multaj el la generaloj havis deziron kaj provis, sed kiam ili aliris pli proksime, – ne: tro malfacile. Laŭ la unua rigardo ĝi ŝajnas eĉ facila, sed kiam oni komencas – ho, la diablo ĝin prenu! Poste ili vidis, ke ili nenion povas fari, – nu, oni devas sin turni al mi. Kaj tuj en la momento en la stratoj ekkuris kurieroj, kurieroj, kurieroj ... Vi povas prezenti al vi, sole da kurieroj tridek-kvin miloj! Kia situacio, mi demandas? “<span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>, iru administri la departementon?” Mi konfesas, mi iom konfuziĝis, mi eliris en mia nokta robo; mi volis rifuzi, sed mi ekpensis, pri tio ĉi ekscios la regnestro, nu, kaj ankaŭ por mia listo de servado ... “bone, mi diras, mi akceptas la oficon, mi akceptas, – mi diras, – mi konsentas, – mi diras, – mi akceptas, sed memoru, ke ĉe mi ĉio devas esti en plej severa maniero! ĉe mi atentu bone! ĉe mi ...” Kaj efektive: ĉiufoje, kiam mi trairadis tra la departemento – tute kiel tertremo – ĉio tremas, kiel aŭtuna folio. <span class="sceninstrukcio">(La urbestro kaj aliaj tremas de timo; <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span> flamiĝas pli forte.)</span> Ho, mi ŝerci ne amas! Mi al ili ĉiuj instruis disciplinon. Min timas eĉ la regna konsilantaro mem. Kaj kion efektive? Mi estas tia! Mi al neniu donas indulgon ... mi diras al ĉiuj ... Mi mem min konas, mem. Mi estas ĉie, ĉie. Ĉiun tagon mi veturas en la imperiestran palacon. Tuj morgaŭ oni donos al mi rangon de <abbr>feldmarŝ</abbr>... <span class="sceninstrukcio">(Ekglitas kaj estas jam falonta sur la plankon, sed la oficistoj kun respekto lin subtenas.)</span></p>

 </div>

 <div class="repliko"> <div id="am894" class="parolanto">Urbestro,</div>

 <p id="am895" class="sceninstrukcio"><em>alirante kaj tremante per la tuta korpo, penas paroli.</em> –</p>

 <p id="am896">Ha, <abbr>eks</abbr> ... <abbr>eks</abbr> ... <abbr>eksce</abbr> ...</p>

 </div>

 <div class="repliko"> <div id="am897" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am898" class="sceninstrukcio"><em>per rapida abrupta voĉo.</em> –</p>

 <p id="am899">Kio estas?</p>

 </div>

 <div class="repliko"> <div id="am900" class="parolanto">Urbestro. –</div>

 <p id="am901">Ha, <abbr>eks</abbr> ... <abbr>eks</abbr> ... <abbr>eksce</abbr> ... Via ...</p>

 </div>

 <div class="repliko"> <div id="am902" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am903">Mi nenion komprenas, ĉio estas sensencaĵo.</p>

 </div>

 <div class="repliko"> <div id="am904" class="parolanto">Urbestro. –</div>

 <p id="am905"><abbr>Eksce</abbr> ... Via ... Via ... moŝto ... princa moŝto, ĉu vi ne bonvolos ripozi? ... Jen estas ĉambro kaj ĉio, kio estas necesa.</p>

 </div>

 <div class="repliko"> <div id="am906" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am907">Ripozi? Sensencaĵo! Bone, mi estas preta ripozi. Via matenmanĝo, sinjoroj, estas bona ... mi estas kontenta. <span class="sceninstrukcio">(Deklamante.)</span> Laberdano! Laberdano! <span class="sceninstrukcio">(Li eniras en la flankan ĉambron, post li la urbestro.)</span></p>

 </div>

 </div>

 <div class="sceno"> <h5 id="am908">Sceno <span class="num" title="">VII</span>.</h5> <p id="am909" class="scenajho">La SAMAJ, krom <span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span> kaj la URBESTRO.</p>

 <div class="repliko"> <div id="am910" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>,</div>

 <p id="am911" class="sceninstrukcio"><em>al <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</em> –</p>

 <p id="am912">Jen tio ĉi, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, estas homo! Jen kio estas homo! En mia tuta vivo mi neniam estis apude de tia grava persono, mi preskaŭ mortis de timo. Kiel vi pensas, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, kiu li estas en la konsiderado de rango?</p>

 </div>

 <div class="repliko"> <div id="am913" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am914">Mi pensas, ke li estas preskaŭ generalo.</p>

 </div>

 <div class="repliko"> <div id="am915" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am916">Kaj mi pensas, ke generalo ne povas havi eĉ la plej malgrandan komparon kun li; kaj se li estas generalo, tiam li certe estas la plej granda, generalisimo. Vi aŭdis, kiel li dispremis la regnan konsilantaron? Ni iru, ni rakontu plej rapide al <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span> kaj al <span class="nomo" lang="ru" title="Ne-Esperanta nomo. Lingvo: Rusa">Korobkin</span>. Adiaŭ, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>!</p>

 </div>

 <div class="repliko"> <div id="am917" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am918">Adiaŭ, kara sinjorino! <span class="sceninstrukcio">(Ambaŭ foriras.)</span></p>

 </div>

 <div class="repliko"> <div id="am919" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>,</div>

 <p id="am920" class="sceninstrukcio"><em>al <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>.</em> –</p>

 <p id="am921">Estas vere terure; kaj kial – mi eĉ mem ne scias. Kaj ni eĉ ne estas en uniformoj. Nu, kio estos, se li, leviĝinte de la dormado, forkurigos raporton al Peterburgo? <span class="sceninstrukcio">(Foriras en meditado kune kun la inspektoro de lernejoj.)</span> Adiaŭ, sinjorino.</p>

 </div>

 </div>

 <div class="sceno"> <h5 id="am922">Sceno <span class="num" title="">VIII</span>.</h5> <p id="am923" class="scenajho"><span class="nomo" lang="ru" title="Ne-Esperanta nomo. Lingvo: Rusa">ANNA ANDREJEVNA</span> kaj <span class="nomo" lang="ru" title="Ne-Esperanta nomo. Lingvo: Rusa">MARJA ANTONOVNA</span>.</p>

 <div class="repliko"> <div id="am924" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am925">Ha, kiel agrabla!</p>

 </div>

 <div class="repliko"> <div id="am926" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am927">Ha, kia ĉarmulo!</p>

 </div>

 <div class="repliko"> <div id="am928" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am929">Sed kia delikata sintenado! Oni tuj povas vidi, ke li estas ĉefurba peco; la manieroj kaj ĉio estas tiaj ... Ha, kiel bone! Mi terure amas tiajn junajn homojn! Mi estis tute ravita. Tamen mi tre plaĉis al li: mi rimarkis – li ĉiam ĵetadis rigardon sur min.</p>

 </div>

 <div class="repliko"> <div id="am930" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am931">Ha, panjo, min li rigardadis!</p>

 </div>

 <div class="repliko"> <div id="am932" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am933">Mi petas vin, iru for kun via absurdaĵo! ĝi tie ĉi estas tute ne ĝustaloka.</p>

 </div>

 <div class="repliko"> <div id="am934" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am935">Ne, panjo, kredu al mi.</p>

 </div>

 <div class="repliko"> <div id="am936" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am937">Nu, jen! Dio ŝin gardu, ke ŝi ne restu iam sen disputado! Ŝi ne povas, absolute ne povas! Kiel venus al li en la kapon rigardi vin? Kaj por kio li vin rigardus?</p>

 </div>

 <div class="repliko"> <div id="am938" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am939">Kredu al mi, panjo, li ĉiam rigardadis. Kaj kiam li komencis paroli pri literaturo, li min ekrigardis, kaj poste, kiam li rakontis, kiel li ludas kartojn kun la ambasadoroj, li ankaŭ tiam min ekrigardis.</p>

 </div>

 <div class="repliko"> <div id="am940" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am941">Nu, povas esti, ke ian unu fojon, kaj eĉ tion nur simple, nur por ne ofendi vin. “Ha, – li diris al si, – mi faros al ŝi la plezuron, mi ankaŭ al ŝi ĵetos unu rigardon!”</p>

 </div>

 </div>

 <div class="sceno"> <h5 id="am942">Sceno <span class="num" title="">IX</span>.</h5> <p id="am943" class="scenajho">La SAMAJ kaj la URBESTRO.</p>

 <div class="repliko"> <div id="am944" class="parolanto">Urbestro,</div>

 <p id="am945" class="sceninstrukcio"><em>eniras tre mallaŭte per la pintoj de la piedoj.</em> –</p>

 <p id="am946">Ŝŝ ... ŝŝ ...</p>

 </div>

 <div class="repliko"> <div id="am947" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am948">Kio estas?</p>

 </div>

 <div class="repliko"> <div id="am949" class="parolanto">Urbestro. –</div>

 <p id="am950">Mi jam eĉ bedaŭras, ke mi lin drinkigis. Nu, kio estos, se almenaŭ unu duono de tio, kion li parolis, estas vero? <span class="sceninstrukcio">(Enpensiĝas.)</span> Kaj kiel eĉ ĝi povus esti nevero? Drinkinte homo ĉion elportas eksteren: kio en la koro, tio sur la lango. Kompreneble, li iom mensogetis; sed sen mensogeto ekzistas ja nenia parolado. Kun ministroj li ludas kaj en la imperiestran palacon li veturas ... Nu, efektive, ju pli mi meditas ... la diablo scias, mi ne scias eĉ, kio fariĝas en mia kapo: estas al mi tute tiel, kvazaŭ aŭ mi staras sur ia alta turo, aŭ oni volas min pendigi.</p>

 </div>

 <div class="repliko"> <div id="am951" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am952">Kaj mi sentis absolute nenian timon; mi simple vidis en li homon kleran, grandmondan, homon de pli alta tono, kaj pri liaj rangoj mi tute ne zorgas.</p>

 </div>

 <div class="repliko"> <div id="am953" class="parolanto">Urbestro. –</div>

 <p id="am954">Nu, vi ja estas ... virinoj! Ĉio estas finita, tiu ĉi sola vorto sufiĉas. Por vi ĉio estas bagateloj! Subite vi elĵetas ian vorton nek al teksto nek al preteksto. Vin oni iom vergos, kaj ĉio finiĝos kaj la edzon oni tiel regalos, ke ne restos de li eĉ postesigno. Vi, mia koro, tenis vin kun li tiel libere, kvazaŭ li estus ia <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</p>

 </div>

 <div class="repliko"> <div id="am955" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am956">Pri tio ĉi mi jam konsilas al vi ne maltrankviliĝi. Ni ion scias ... <span class="sceninstrukcio">(ĵetas rigardojn al la filino.)</span></p>

 </div>

 <div class="repliko"> <div id="am957" class="parolanto">Urbestro,</div>

 <p id="am958" class="sceninstrukcio"><em>sola.</em> –</p>

 <p id="am959">Nu, kion oni povas kun vi paroli! Kia okazo efektive! Ĝis nun mi ne povas trankviliĝi de timo. <span class="sceninstrukcio">(Malfermas la pordon kaj parolas tra la pordo.)</span> <span class="nomo" lang="ru" title="Ne-Esperanta nomo. Lingvo: Rusa">Miŝka</span>, voku la policanojn; <span class="nomo" lang="ru" title="Ne-Esperanta nomo. Lingvo: Rusa">Svistunov</span>-on kaj <span class="nomo" lang="ru" title="Ne-Esperanta nomo. Lingvo: Rusa">Derĵimorda</span>-n; ili estas tie ĉi ne malproksime ie post la pordego. <span class="sceninstrukcio">(Post malgranda silento.)</span> Mirinda fariĝis nun ĉio en la mondo: se ili almenaŭ havus gravan eksteraĵon! Sed ili estas malgrasaj, maldikaj, – kiel vi povas diveni, kio ili estas? Se li almenaŭ estas militista, li tamen havas ian eksteraĵon; sed kiam li surmetos sur sin fraketon, – nu, tiam li estas simple kiel muŝo kun detranĉitaj flugiloj. Kaj li ja longe tenis sin forte en la hotelo, ŝprucigis tiajn alegoriojn kaj kaŝitajn sencojn, ke ŝajnis, ke oni neniam divenos la veron. Kaj tamen jen li fine estas kaptita. Kaj li eĉ elbabilis pli ol oni bezonis. Oni tuj vidas, ke li estas homo juna.</p>

 </div>

 </div>

 <div class="sceno"> <h5 id="am960">Sceno <span class="num" title="">X</span>.</h5> <p id="am961" class="scenajho">La SAMAJ kaj <span class="nomo" lang="ru" title="Ne-Esperanta nomo. Lingvo: Rusa">OSIP</span>. <em>Ĉiuj kuras al li renkonte, farante signojn per la fingroj.</em></p>

 <div class="repliko"> <div id="am962" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am963">Venu ĉi tien, mia kara!</p>

 </div>

 <div class="repliko"> <div id="am964" class="parolanto">Urbestro. –</div>

 <p id="am965">Ŝŝ! ... kio? kio? dormas?</p>

 </div>

 <div class="repliko"> <div id="am966" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am967">Ankoraŭ ne, li iom sin eltiras.</p>

 </div>

 <div class="repliko"> <div id="am968" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am969">Aŭskultu, kiel oni vin nomas?</p>

 </div>

 <div class="repliko"> <div id="am970" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am971"><span class="nomo" lang="ru" title="Ne-Esperanta nomo. Lingvo: Rusa">Osip</span>, sinjorino.</p>

 </div>

 <div class="repliko"> <div id="am972" class="parolanto">Urbestro,</div>

 <p id="am973" class="sceninstrukcio"><em>al la edzino kaj filino.</em> –</p>

 <p id="am974">Sufiĉe, sufiĉe! <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Osip</span>.)</span> Nu, kiel, mia amiko, ĉu oni donis al vi bone manĝi?</p>

 </div>

 <div class="repliko"> <div id="am975" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am976">Oni donis manĝi, mi dankas humile; bone manĝi.</p>

 </div>

 <div class="repliko"> <div id="am977" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am978">Nu, kiel, diru al mi: al via sinjoro. mi pensas, veturas tro multe da grafoj kaj princoj?</p>

 </div>

 <div class="repliko"> <div id="am979" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>,</div>

 <p id="am980" class="sceninstrukcio"><em>al si mem</em> –</p>

 <p id="am981">Kion diri? Se oni nun donis al mi bone manĝi, sekve poste oni ankoraŭ pli bone donos. <span class="sceninstrukcio">(Laŭte.)</span> Jes, venas ankaŭ grafoj.</p>

 </div>

 <div class="repliko"> <div id="am982" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am983">Karulo mia, <span class="nomo" lang="ru" title="Ne-Esperanta nomo. Lingvo: Rusa">Osip</span>, kia belulo estas via sinjoro!</p>

 </div>

 <div class="repliko"> <div id="am984" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am985">Kaj kiel, diru, <span class="nomo" lang="ru" title="Ne-Esperanta nomo. Lingvo: Rusa">Osip</span>, mi vin petas, kiel li ...</p>

 </div>

 <div class="repliko"> <div id="am986" class="parolanto">Urbestro. –</div>

 <p id="am987">Sed ĉesu do, mi petas! Per tiaj senenhavaj paroloj vi nur malhelpas min. Nu, kiel, mia amiko?</p>

 </div>

 <div class="repliko"> <div id="am988" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am989">Kaj kian rangon havas via sinjoro?</p>

 </div>

 <div class="repliko"> <div id="am990" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am991">Rangon, – kompreneble kian.</p>

 </div>

 <div class="repliko"> <div id="am992" class="parolanto">Urbestro. –</div>

 <p id="am993">Ha. mia Dio. vi ne ĉesas kun viaj malsaĝaj demandoj! vi ne lasas eĉ unu vorton paroli pri afero pli grava. Nu kiel, mia amiko, kia estas via sinjoro? severa? amas insulti aŭ ne?</p>

 </div>

 <div class="repliko"> <div id="am994" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am995">Jes, li amas ordon. Li ne indulgas, se io estas ne en ordo.</p>

 </div>

 <div class="repliko"> <div id="am996" class="parolanto">Urbestro. –</div>

 <p id="am997">Kaj al mi tre plaĉas via vizaĝo. Amiko, vi certe estas bona homo. Nu, kiel ...</p>

 </div>

 <div class="repliko"> <div id="am998" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am999">Aŭskultu, <span class="nomo" lang="ru" title="Ne-Esperanta nomo. Lingvo: Rusa">Osip</span>, kaj kian uniformon via sinjoro tie portas? ...</p>

 </div>

 <div class="repliko"> <div id="am1000" class="parolanto">Urbestro. –</div>

 <p id="am1001">Ĉesu do, mi petas, vi, klakistinoj! Tie ĉi estas afero grava: afero pri homa vivo ... <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Osip</span>.)</span> Nu, mia amiko, efektive vi tre plaĉas al mi. En la vojo ne malhelpas, se oni trinkas superfluan glason da teo – estas nun iom malvarme, – prenu do kelke da rubloj por teo.</p>

 </div>

 <div class="repliko"> <div id="am1002" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>,</div>

 <p id="am1003" class="sceninstrukcio"><em>prenante la monon.</em> –</p>

 <p id="am1004">Mi humile vin dankas, sinjoro! Dio donu al vi plenan sanecon! vi helpis malriĉan homon.</p>

 </div>

 <div class="repliko"> <div id="am1005" class="parolanto">Urbestro. –</div>

 <p id="am1006">Bone, bone, mi mem ankaŭ ĝojas. Kaj kiel, mia amiko ...</p>

 </div>

 <div class="repliko"> <div id="am1007" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1008">Aŭskultu, <span class="nomo" lang="ru" title="Ne-Esperanta nomo. Lingvo: Rusa">Osip</span>, kiaj okuloj plej multe plaĉas al via sinjoro?</p>

 </div>

 <div class="repliko"> <div id="am1009" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1010"><span class="nomo" lang="ru" title="Ne-Esperanta nomo. Lingvo: Rusa">Osip</span>, mia karulo! kian malgrandan nazeton via sinjoro havas!</p>

 </div>

 <div class="repliko"> <div id="am1011" class="parolanto">Urbestro. –</div>

 <p id="am1012">Sed haltu, lasu min! ... <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Osip</span>.)</span> Kaj kiel, mia amiko, diru, mi vin petas: kion via sinjoro pli atentas, t.e., kio al li pli plaĉas en vojaĝo?</p>

 </div>

 <div class="repliko"> <div id="am1013" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1014">Li amas, laŭ la cirkonstancoj, kiel venas la okazoj. Plej multe li amas, ke oni lin bone akceptu, ke la regalado estu bona.</p>

 </div>

 <div class="repliko"> <div id="am1015" class="parolanto">Urbestro. –</div>

 <p id="am1016">Bona?</p>

 </div>

 <div class="repliko"> <div id="am1017" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1018">Jes, bona. Jen ekzemple eĉ pri mi, kvankam mi estas simple lia servanto, li tamen ankaŭ rigardas, ke ankaŭ al mi estu bone. Per Dio! Ofte, kiam ni ie gastas, li demandas min: “kiel, <span class="nomo" lang="ru" title="Ne-Esperanta nomo. Lingvo: Rusa">Osip</span>, ĉu oni vin bone regalis?” – “Malbone, via moŝto!” – “Eh, – li diras, – tio ĉi, <span class="nomo" lang="ru" title="Ne-Esperanta nomo. Lingvo: Rusa">Osip</span>, estas malbona mastro. Vi, – li diras, – memorigu min, kiam mi venos hejmen.” – “Ha, – mi diras al mi. <span class="sceninstrukcio">(Svingas la manon.)</span> – Dio lin pardonu! mi estas homo simpla.”</p>

 </div>

 <div class="repliko"> <div id="am1019" class="parolanto">Urbestro. –</div>

 <p id="am1020">Bone, bone, prave vi parolas. Antaŭe mi donis al vi por teo, nun prenu ankoraŭ, krom tio, por krakenoj.</p>

 </div>

 <div class="repliko"> <div id="am1021" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1022">Por kio vi estas tiel favora al mi? <span class="sceninstrukcio">(Kaŝas la monon.)</span> Almenaŭ mi jam trinkos pro via sano.</p>

 </div>

 <div class="repliko"> <div id="am1023" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1024">Venu, <span class="nomo" lang="ru" title="Ne-Esperanta nomo. Lingvo: Rusa">Osip</span>, al mi, vi ankaŭ ricevos.</p>

 </div>

 <div class="repliko"> <div id="am1025" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1026"><span class="nomo" lang="ru" title="Ne-Esperanta nomo. Lingvo: Rusa">Osip</span>, mia karulo, kisu vian sinjoron!</p>

 </div>

 <p id="am1027" class="sceninstrukcio"><em>(El la najbara ĉambro oni aŭdas tuseton de <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>.)</em></p>

 <div class="repliko"> <div id="am1028" class="parolanto">Urbestro. –</div>

 <p id="am1029">Ŝŝ! <span class="sceninstrukcio">(Stariĝante sur la pintoj de la piedoj; ĉiuj parolas mallaŭte.)</span> Dio vin gardu de bruado! Iru! sufiĉos al vi.</p>

 </div>

 <div class="repliko"> <div id="am1030" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1031">Ni iru, Manjo! mi diros al vi kion mi rimarkis ĉe la gasto kaj pri kio nur ni ambaŭ povas paroli.</p>

 </div>

 <div class="repliko"> <div id="am1032" class="parolanto">Urbestro. –</div>

 <p id="am1033">Ho, ili jam tie parolos! Mi pensas: se oni nur volus iri kaj aŭdi, oni poste ŝtopus al si la orelojn. <span class="sceninstrukcio">(Turnante sin al <span class="nomo" lang="ru" title="Ne-Esperanta nomo. Lingvo: Rusa">Osip</span>.)</span> Nu, mia amiko ...</p>

 </div>

 </div>

 <div class="sceno"> <h5 id="am1034">Sceno <span class="num" title="">XI</span>.</h5> <p id="am1035" class="scenajho">La SAMAJ, <span class="nomo" lang="ru" title="Ne-Esperanta nomo. Lingvo: Rusa">DERĴIMORDA</span> kaj <span class="nomo" lang="ru" title="Ne-Esperanta nomo. Lingvo: Rusa">SVISTUNOV</span>.</p>

 <div class="repliko"> <div id="am1036" class="parolanto">Urbestro. –</div>

 <p id="am1037">Ŝŝ! he, kiel la kurbakruraj ursoj frapas per siaj botoj! Ili paŝas tiel brue, kvazaŭ iu deĵetadus kvardek pundojn de veturigilo! Kie la diablo vin pelas?</p>

 </div>

 <div class="repliko"> <div id="am1038" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Derĵimorda</span>. –</div>

 <p id="am1039">Mi estis laŭ ordono...</p>

 </div>

 <div class="repliko"> <div id="am1040" class="parolanto">Urbestro. –</div>

 <p id="am1041">Ŝŝ! <span class="sceninstrukcio">(Fermas al li la buŝon.)</span> He, kiel la korniko ekkrakis! <span class="sceninstrukcio">(Imitas lin.)</span> Mi estis laŭ ordono! Kriegas kvazaŭ el bareloj! <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Osip</span>.)</span> Nu, amiko, vi iru, pretigu tie por la sinjoro, kion oni bezonas. Ĉion, kio estas en la domo, postulu. <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Osip</span> foriras.)</span> Kaj vi staru sur la perono kaj ne moviĝu de la loko! Kaj neniun flankan personon enlasu en la domon, precipe komercistojn! Se vi eĉ unu el ili enlasos, tiam ... Apenaŭ vi ekvidos, ke iras iu kun petoskribo, aŭ se eĉ sen petoskribo, sed similas tian homon, kiu volas prezenti petoskribon kontraŭ mi, – pugnu lin rekte en la kolon! Tiamaniere! Forte! <span class="sceninstrukcio">(Montras per la piedo puŝadon.)</span> Vi aŭdas? Ŝŝ ... ŝŝ ... <span class="sceninstrukcio">(Foriras per la pintoj de la piedoj post la policanoj. La kurteno falas.)</span></p>

 </div>

 </div>

 </div>

 <div class="akto" id="la-revizoro-akto-4"> <h4 id="am1042">AKTO KVARA</h4> <p id="am1043" class="scenajho">La sama ĉambro en la domo de la urbestro.</p>

 <div class="sceno"> <h5 id="am1044">Sceno <span class="num" title="">I</span>.</h5> <p id="am1045" class="scenajho"><em>Eniras singarde, preskaŭ sur la pintoj de la piedoj: <span class="nomo" lang="ru" title="Ne-Esperanta nomo. Lingvo: Rusa">AMMOS FJODOROVIĈ</span>, <span class="nomo" lang="ru" title="Ne-Esperanta nomo. Lingvo: Rusa">ARTEMIJ FILIPPOVIĈ</span>, POŜTESTRO, <span class="nomo" lang="ru" title="Ne-Esperanta nomo. Lingvo: Rusa">LUKA LUKIĈ</span>, <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span> kaj <span class="nomo" lang="ru" title="Ne-Esperanta nomo. Lingvo: Rusa">BOBĈINSKIJ</span>, en plene paradaj uniformoj. La tuta sceno estas parolata per mallaŭtigata voĉo.</em></p>

 <div class="repliko"> <div id="am1046" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1047" class="sceninstrukcio"><em>starigas ĉiujn duonronde.</em> –</p>

 <p id="am1048">Pro Dio, sinjoroj, pli rapide faru rondon kaj observu pli da ordo! Ni ne devas malplaĉi al li: li veturas en la palacon, li komandas nepre laŭ milita maniero! Vi, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, metu vin je tiu ĉi flanko, kaj vi, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, stariĝu ĉi tie. <span class="sceninstrukcio">(Ambaŭ <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>’oj alkuras sur la pintoj de la piedoj.)</span></p>

 </div>

 <div class="repliko"> <div id="am1049" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1050">Kiel vi volas, <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>, sed ni devus ion entrepreni.</p>

 </div>

 <div class="repliko"> <div id="am1051" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1052">Kaj kion nome?</p>

 </div>

 <div class="repliko"> <div id="am1053" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1054">Nu, oni scias, kion.</p>

 </div>

 <div class="repliko"> <div id="am1055" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1056">Ŝovi en la manon?</p>

 </div>

 <div class="repliko"> <div id="am1057" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1058">Nu jes, ekzemple ŝovi en la manon.</p>

 </div>

 <div class="repliko"> <div id="am1059" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1060">Estas danĝere, diablo ĝin prenu! Li faros krion: li ja estas regna homo. Sed eble en formo de donaco de la flanko de la nobelaro por ia monumento.</p>

 </div>

 <div class="repliko"> <div id="am1061" class="parolanto">Poŝtestro. –</div>

 <p id="am1062">Aŭ diri ekzemple: “Jen per la poŝto alvenis mono, pri kiu oni ne scias, al kiu ĝi apartenas.”</p>

 </div>

 <div class="repliko"> <div id="am1063" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1064">Atentu, ke li per la poŝto ne forsendu vin ien malproksimen. Aŭskultu: ĉi tiuj aferoj ne tiamaniere estas farataj en bonorda regno. Kial ni tie ĉi estas kvazaŭ tuta eskadrono? Prezenti sin oni devas unuope, kaj sen atestantoj fari ... nu, kion oni bezonas, – ke eĉ la oreloj ne aŭdu! Jen tiel oni faras en societo bonorda! Nu, jen vi, <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>, komencu la unua.</p>

 </div>

 <div class="repliko"> <div id="am1065" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1066">Jam pli bone komencu vi! En via institucio la eminenta vizitanto manĝetis panon.</p>

 </div>

 <div class="repliko"> <div id="am1067" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1068">Pli bone estos, se tion faros <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>, kiel kleriganto de la junularo.</p>

 </div>

 <div class="repliko"> <div id="am1069" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am1070">Mi ne povas, mi ne povas, sinjoroj! Mi konfesas, mi estas tiel edukita, ke kiam ekparolas kun mi persono, kiu havas rangon per unu grado pli altan, mia animo tuj forkuras kaj mia lango engluiĝas en koton. Ne, sinjoroj, liberigu min, mi petas, liberigu min!</p>

 </div>

 <div class="repliko"> <div id="am1071" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1072">Nu, <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>, krom vi ni neniun havas. Ĉe vi kun ĉiu vorto kvazaŭ Cicerono deflugas de la lango.</p>

 </div>

 <div class="repliko"> <div id="am1073" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1074">Nu, nu! Cicerono! Vidu, kion ili elpensis! Se mi ian fojon entuziasmiĝas, parolante pri dorna hundaro aŭ pri ĉashundo...</p>

 </div>

 <div class="repliko"> <div id="am1075" class="parolanto">Ĉiuj,</div>

 <p id="am1076" class="sceninstrukcio"><em>sin premas al li.</em> –</p>

 <p id="am1077">Ne, vi ne sole pri hundoj, vi ankaŭ pri la turo de Babelo bonege parolas ... Ne, <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>, ne forlasu nin, estu patro por ni! ... Ne, <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>!</p>

 </div>

 <div class="repliko"> <div id="am1078" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1079">Lasu min trankvila, sinjoroj. <span class="sceninstrukcio">(Oni aŭdas paŝadon kaj tusetadon en la ĉambro de <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. Ĉiuj konkure rapidas al la pordo, sin puŝas kaj penas eliri; tiu aŭ alia ricevas ekpremon. Oni aŭdas mallaŭtajn ekkriojn:)</span></p>

 </div>

 <div class="repliko"> <div id="am1080" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1081">Oj, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>. vi piedpremis mian piedon.</p>

 </div>

 <div class="repliko"> <div id="am1082" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Zemlanika</span>. –</div>

 <p id="am1083">Lasu, sinjoroj, ke mi ne mortu sen pentofaro, – vi tute min kunepremis!</p>

 </div>

 <p id="am1084" class="sceninstrukcio"><em>(Oni aŭdas ankoraŭ kelkajn ekkriojn: aj! aj! Fine ĉiuj sin elpuŝas kaj la ĉambro restas malplena.)</em></p>

 </div>

 <div class="sceno"> <h5 id="am1085">Sceno <span class="num" title="">II</span>.</h5> <p id="am1086" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, <em>sola.</em></p>

 <div class="repliko"> <div id="am1087" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1088" class="sceninstrukcio"><em>sola, eliras kun postdormaj okuloj.</em> –</p>

 <p id="am1089">Ŝajnas al mi, ke mi diligente ronkis. Kie ili prenis tiajn matracojn kaj kusenegojn? Mi eĉ ekŝvitis. Ŝajnas al mi, ke ili hieraŭ ion subŝovis al mi ĉe la matenmanĝo, en la kapo ĝis nun io frapas. Mi vidas, ke tie ĉi oni povas agrable pasigi la tempon. Mi amas gastamecon, kaj mi konfesas, al mi pli plaĉas, ke oni estas kompleza por mi el la pura koro kaj ne pro intereso. Kaj la filino de la urbestro estas tute ne malbela, kaj ankaŭ la patrino estas tia, ke oni povus ankoraŭ ... Ne, mi ne scias, sed al mi efektive plaĉas lia vivo.</p>

 </div>

 </div>

 <div class="sceno"> <h5 id="am1090">Sceno <span class="num" title="">III</span>.</h5> <p id="am1091" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span> kaj <span class="nomo" lang="ru" title="Ne-Esperanta nomo. Lingvo: Rusa">AMMOS FJODOROVIĈ</span>.</p>

 <div class="repliko"> <div id="am1092" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1093" class="sceninstrukcio"><em>enirante kaj haltante, al si mem –</em></p>

 <p id="am1094">Dio, mia Dio! elportu min feliĉe; miaj genuoj tute fleksiĝas. <span class="sceninstrukcio">(Laŭte, streĉinte sin kaj subtenante la spadon per la mano.)</span> Mi havas la honoron prezenti min: juĝisto de la ĉi tiea juĝejo, kolegia asesoro <span class="nomo" lang="ru" title="Ne-Esperanta nomo. Lingvo: Rusa">Ljapkin-Tjapkin</span>.</p>

 </div>

 <div class="repliko"> <div id="am1095" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1096">Mi petas, sidiĝu. Vi do tie ĉi estas juĝisto?</p>

 </div>

 <div class="repliko"> <div id="am1097" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1098">De la jaro 1816 mi estis elektita por tri jaroj laŭ la volo de la nobelaro kaj mi daŭrigadis mian oficon ĝis la nuna tempo.</p>

 </div>

 <div class="repliko"> <div id="am1099" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1100">Estas tamen profita afero esti juĝisto?</p>

 </div>

 <div class="repliko"> <div id="am1101" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1102">Por tri trijaraj serioj mi estas rekomendita por la ordeno de Vladimiro de kvara grado pro aprobo de la estraro. <span class="sceninstrukcio">(Al si mem.)</span> Kaj la mono estas en la pugno, sed la pugno estas tuta en fajro.</p>

 </div>

 <div class="repliko"> <div id="am1103" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1104">Ha, al mi plaĉas Vladimiro. Jen Anno de la tria grado jam ne tiel plaĉas al mi.</p>

 </div>

 <div class="repliko"> <div id="am1105" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1106" class="sceninstrukcio"><em>elŝovante iom post iom antaŭen la fermitan pugnon. Al si mem.</em> –</p>

 <p id="am1107">Mia Dio! mi ne scias, kie mi sidas! Kvazaŭ brulantaj karboj estas sub mi.</p>

 </div>

 <div class="repliko"> <div id="am1108" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1109">Kion vi tie havas en la mano?</p>

 </div>

 <div class="repliko"> <div id="am1110" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1111" class="sceninstrukcio"><em>konfuziĝinte kaj faligante la banknotojn sur la plankon.</em> –</p>

 <p id="am1112">Nenion, sinjoro.</p>

 </div>

 <div class="repliko"> <div id="am1113" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1114">Kiel nenion? Mi vidas, ke mono elfalis el via mano.</p>

 </div>

 <div class="repliko"> <div id="am1115" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1116" class="sceninstrukcio"><em>tremante per la tuta korpo.</em> –</p>

 <p id="am1117">Tute ne, sinjoro! <span class="sceninstrukcio">(Al si mem.)</span> Ho, mia Dio! Jen mi jam estas transdonita al la juĝo! Oni jam alsendis veturileton, por kapti min!</p>

 </div>

 <div class="repliko"> <div id="am1118" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1119" class="sceninstrukcio"><em>levante la monon.</em> –</p>

 <p id="am1120">Jes, ĝi estas mono.</p>

 </div>

 <div class="repliko"> <div id="am1121" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1122" class="sceninstrukcio"><em>al si mem.</em> –</p>

 <p id="am1123">Nu, ĉio estas finita, – mi pereis.</p>

 </div>

 <div class="repliko"> <div id="am1124" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1125">Ĉu vi scias? donu ĝin al mi prunte.</p>

 </div>

 <div class="repliko"> <div id="am1126" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1127" class="sceninstrukcio"><em>rapide.</em> –</p>

 <p id="am1128">Certe, certe ... kun granda plezuro. <span class="sceninstrukcio">(Al si mem.)</span> Nu, pli kuraĝe, pli kuraĝe! Savu min, Sankta Di-patrino!</p>

 </div>

 <div class="repliko"> <div id="am1129" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1130">Vidu, mi en la vojo tro multe elspezis: tio kaj alio ... Cetere, mi el la bieno tuj resendos al vi la monon.</p>

 </div>

 <div class="repliko"> <div id="am1131" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1132">Ha, mi petas vin, kion vi diras! Jam sen tio ĝi estas tia honoro ... Kompreneble, per mia malforta povo, per diligenteco kaj fervoro rilate la estraron ... mi penos meriti ... <span class="sceninstrukcio">(Leviĝas de la seĝo, sin streĉas kaj tenas la manojn laŭlonge de la kruroj.)</span> Mi ne kuraĝas pli tedi vin per mia alestado. Ĉu vi ne donos ian ordonon?</p>

 </div>

 <div class="repliko"> <div id="am1133" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1134">Kian ordonon?</p>

 </div>

 <div class="repliko"> <div id="am1135" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1136">Mi volis diri, ĉu vi ne donos ian ordonon al la ĉi tiea distrikta juĝejo?</p>

 </div>

 <div class="repliko"> <div id="am1137" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1138">Por kio do? Mi ja nun ĝin tute ne bezonas; ne, nenion. Mi profunde vin dankas.</p>

 </div>

 <div class="repliko"> <div id="am1139" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1140" class="sceninstrukcio"><em>salutante kaj forirante, al si mem.</em> –</p>

 <p id="am1141">Nu, la urbo estas nia!</p>

 </div>

 <div class="repliko"> <div id="am1142" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1143" class="sceninstrukcio"><em>post la foriro de la juĝisto.</em> –</p>

 <p id="am1144">La juĝisto estas bona homo!</p>

 </div>

 </div>

 <div class="sceno"> <h5 id="am1145">Sceno <span class="num" title="">IV</span>.</h5> <p id="am1146" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span> kaj la POŜTESTRO, <em>eniras streĉiĝinte, en uniformo, subtenante la spadon.</em></p>

 <div class="repliko"> <div id="am1147" class="parolanto">Poŝtestro. –</div>

 <p id="am1148">Mi havas la honoron min prezenti: poŝtestro, kortega konsilanto <span class="nomo" lang="ru" title="Ne-Esperanta nomo. Lingvo: Rusa">Ŝpekin</span>.</p>

 </div>

 <div class="repliko"> <div id="am1149" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1150">Ha, mi vin petas! Mi tre amas agrablan societon. Sidiĝu. Vi ja ĉiam tie ĉi loĝas?</p>

 </div>

 <div class="repliko"> <div id="am1151" class="parolanto">Poŝtestro. –</div>

 <p id="am1152">Tute vere.</p>

 </div>

 <div class="repliko"> <div id="am1153" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1154">Al mi plaĉas la ĉi tiea urbeto. Kompreneble, ĝi ne estas tre multehoma – sed tio ĉi ne estas grava. Ĝi ja ne estas ĉefurbo. Ĉu ne vere, ĝi ja ne estas ĉefurbo?</p>

 </div>

 <div class="repliko"> <div id="am1155" class="parolanto">Poŝtestro. –</div>

 <p id="am1156">Absolute vere.</p>

 </div>

 <div class="repliko"> <div id="am1157" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1158">Nur en la ĉefurbo ekzistas ja bon-tono kaj ne ekzistas provincaj anseroj. Kia estas via opinio, ĉu ne vere?</p>

 </div>

 <div class="repliko"> <div id="am1159" class="parolanto">Poŝtestro. –</div>

 <p id="am1160">Tute vere. <span class="sceninstrukcio">(Al si mem.)</span> Li tamen tute ne estas fiera; pri ĉio li demandas.</p>

 </div>

 <div class="repliko"> <div id="am1161" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1162">Kaj tamen ja konfesu, oni ja ankaŭ en malgranda urbeto povas pasigi la vivon feliĉe?</p>

 </div>

 <div class="repliko"> <div id="am1163" class="parolanto">Poŝtestro. –</div>

 <p id="am1164">Tute vere.</p>

 </div>

 <div class="repliko"> <div id="am1165" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1166">Laŭ mia opinio, kion oni bezonas? Ni bezonas nur, ke oni nin estimu, sincere amu, – ĉu ne vere?</p>

 </div>

 <div class="repliko"> <div id="am1167" class="parolanto">Poŝtestro. –</div>

 <p id="am1168">Tute ĝuste.</p>

 </div>

 <div class="repliko"> <div id="am1169" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1170">Mi konfesas, mi ĝojas, ke vi havas tian saman opinion, kiel mi. Oni, kompreneble, nomos min stranga, sed mi havas tian karakteron. <span class="sceninstrukcio">(Rigardante al li en la okulojn, diras al si mem.)</span> Nu, mi provu peti de tiu ĉi poŝtestro pruntedonon. <span class="sceninstrukcio">(Laŭte.)</span> Kian strangan okazon mi havis: en la vojo mi elspezis mian tutan monon. Ĉu vi ne povas doni al mi prunte tricent rublojn?</p>

 </div>

 <div class="repliko"> <div id="am1171" class="parolanto">Poŝtestro –</div>

 <p id="am1172">Kial do ne? Mi rigardos ĝin kiel la plej grandan feliĉon. Jen, mi petas. El la tuta koro mi estas preta servi al vi.</p>

 </div>

 <div class="repliko"> <div id="am1173" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1174">Mi vin tre dankas. Kaj mi, mi konfesas, terure ne amas rifuzi al mi ion en la vojaĝo; kaj eĉ por kio tion fari? Ĉu ne vere?</p>

 </div>

 <div class="repliko"> <div id="am1175" class="parolanto">Poŝtestro. –</div>

 <p id="am1176">Tute ĝuste. <span class="sceninstrukcio">(Leviĝas, streĉiĝas kaj subtenas la spadon.)</span> Mi ne kuraĝas plu tedi per mia alestado ... Ĉu vi ne faros ian rimarkigon pri la aferoj de la poŝta administrado?</p>

 </div>

 <div class="repliko"> <div id="am1177" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1178">Ne, nenion.</p>

 </div>

 <p id="am1179" class="sceninstrukcio"><em>(La poŝtestro salutas kaj foriras.)</em></p>

 <div class="repliko"> <div id="am1180" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1181" class="sceninstrukcio"><em>ekfumante cigaredon.</em> –</p>

 <p id="am1182">La poŝtestro, ŝajnas al mi, estas ankaŭ tre bona homo; almenaŭ komplezema li estas. Mi amas tiajn homojn.</p>

 </div>

 </div>

 <div class="sceno"> <h5 id="am1183">Sceno <span class="num" title="">V</span>.</h5> <p id="am1184" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span> kaj <span class="nomo" lang="ru" title="Ne-Esperanta nomo. Lingvo: Rusa">LUKA LUKIĈ</span>, <em>kiu estas preskaŭ enpuŝata tra la pordo. Post li oni aŭdas voĉon preskaŭ laŭte: “Kion vi timas?”</em></p>

 <div class="repliko"> <div id="am1185" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am1186" class="sceninstrukcio"><em>streĉiĝante kun tremo kaj subtenante la spadon.</em> –</p>

 <p id="am1187">Mi havas la honoron min prezenti: inspektoro de lernejoj, titola konsilanto <span class="nomo" lang="ru" title="Ne-Esperanta nomo. Lingvo: Rusa">Ĥlopov</span>.</p>

 </div>

 <div class="repliko"> <div id="am1188" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1189">Ha, mi petas! Sidiĝu, sidiĝu! Ĉu vi ne deziras cigaredon? <span class="sceninstrukcio">(Donas al li cigaredon.)</span></p>

 </div>

 <div class="repliko"> <div id="am1190" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am1191" class="sceninstrukcio"><em>al si mem, ŝanceliĝante.</em> –</p>

 <p id="am1192">Jen vi havas! Tion ĉi mi jam tute ne atendis. Ĉu preni aŭ ne preni?</p>

 </div>

 <div class="repliko"> <div id="am1193" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1194">Prenu, prenu; ĝi estas bona cigaredo. Kompreneble, ne tia kiel en Peterburgo. Tie, mia sinjoro, mi fumadis cigaredojn po dudek-kvin rubloj por cento – oni poste simple kisas al si la manon, kiam oni ĝin elfumis. Jen estas fajro, ekfumu. <span class="sceninstrukcio">(Donas al li kandelon.)</span></p>

 </div>

 <p id="am1195" class="sceninstrukcio"><span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>, <em>provas ekfumi kaj tute tremas.</em></p>

 <div class="repliko"> <div id="am1196" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1197">Sed ne de tiu ĉi fino!</p>

 </div>

 <div class="repliko"> <div id="am1198" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am1199" class="sceninstrukcio"><em>de timo elfaligas la cigaredon, ekkraĉas kaj, svinginte per la mano, diras al si mem.</em> –</p>

 <p id="am1200">La diablo ĉion prenu! pereigis la malbenita timemeco!</p>

 </div>

 <div class="repliko"> <div id="am1201" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1202">Mi vidas, vi ne estas amanto de cigaredoj. Kaj mi konfesas, ili estas mia malforta flanko. Jen ankaŭ rilate la virinan sekson, mi neniel povas esti indiferenta. Kiel vi? Kiaj pli plaĉas al vi – brunulinoj aŭ blondulinoj?</p>

 </div>

 <p id="am1203" class="sceninstrukcio"><span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>, <em>estas en plena embaraso, kion li devas respondi.</em></p>

 <div class="repliko"> <div id="am1204" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1205">Ne, diru malkaŝe: brunulinoj aŭ blondulinoj?</p>

 </div>

 <div class="repliko"> <div id="am1206" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am1207">Mi ne kuraĝas scii.</p>

 </div>

 <div class="repliko"> <div id="am1208" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1209">Ne, ne, ne elturnu vin! Mi volas nepre ekscii vian guston.</p>

 </div>

 <div class="repliko"> <div id="am1210" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am1211">Mi kuraĝas raporti ... <span class="sceninstrukcio">(Al si mem.)</span> Nu, mi mem ne scias, kion mi parolas.</p>

 </div>

 <div class="repliko"> <div id="am1212" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1213">Ha, ha! Vi ne volas diri. Certe jam ia brunulino enbatis al vi najleton. Konfesu, ŝi enbatis?</p>

 </div>

 <p id="am1214" class="sceninstrukcio"><span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>, <em>silentas.</em></p>

 <div class="repliko"> <div id="am1215" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1216">Ha, ha? Vi ruĝiĝis! Vi vidas, vi vidas! Kial do vi ne parolas?</p>

 </div>

 <div class="repliko"> <div id="am1217" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am1218">Mi timiĝis. Via <abbr>moŝ</abbr> ... <abbr>ekscel</abbr> ... <abbr>prin</abbr> ... <span class="sceninstrukcio">(Al si mem.)</span> Vendis min la malbenita lango, vendis!</p>

 </div>

 <div class="repliko"> <div id="am1219" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1220">Vi timiĝis? En miaj okuloj efektive estas io, kio inspiras senkuraĝecon. Almenaŭ mi scias, ke neniu virino povas ilin elteni, ĉu ne vere?</p>

 </div>

 <div class="repliko"> <div id="am1221" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am1222">Tute vere.</p>

 </div>

 <div class="repliko"> <div id="am1223" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1224">Jen stranga okazo min trafis: en la vojo mi elspezis mian tutan monon. Ĉu vi ne povas doni al mi prunte tricent rublojn?</p>

 </div>

 <div class="repliko"> <div id="am1225" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am1226" class="sceninstrukcio"><em>kaptante sian poŝon, al si mem.</em> –</p>

 <p id="am1227">Nun estos bela afero, se mi ne havas! Estas, estas! <span class="sceninstrukcio">(Elprenas kaj donas tremante la banknotojn.)</span></p>

 </div>

 <div class="repliko"> <div id="am1228" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1229">Mi dankas vin humile.</p>

 </div>

 <div class="repliko"> <div id="am1230" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am1231" class="sceninstrukcio"><em>streĉiĝante kaj subtenante la spadon.</em> –</p>

 <p id="am1232">Mi ne kuraĝas plu tedi per mia alestado.</p>

 </div>

 <div class="repliko"> <div id="am1233" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1234">Adiaŭ.</p>

 </div>

 <div class="repliko"> <div id="am1235" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am1236" class="sceninstrukcio"><em>elkuras rapide kaj diras al si mem.</em> –</p>

 <p id="am1237">Nu, dank’ al Dio! Eble li ne enrigardos en la klasojn.</p>

 </div>

 </div>

 <div class="sceno"> <h5 id="am1238">Sceno <span class="num" title="">VI</span>.</h5> <p id="am1239" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span> kaj <span class="nomo" lang="ru" title="Ne-Esperanta nomo. Lingvo: Rusa">ARTEMIJ FILIPPOVIĈ</span>, <em>streĉiĝinte kaj subtenante la spadon.</em></p>

 <div class="repliko"> <div id="am1240" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1241">Mi havas la honoron min prezenti: kuratoro de kadukulejoj, kortega konsilanto <span class="nomo" lang="ru" title="Ne-Esperanta nomo. Lingvo: Rusa">Zemlanika</span>.</p>

 </div>

 <div class="repliko"> <div id="am1242" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1243">Bonan tagon, mi petas vin, volu sidiĝi.</p>

 </div>

 <div class="repliko"> <div id="am1244" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1245">Mi havis la honoron akompani vin kaj akcepti vin persone en la kadukulejoj konfiditaj al mia administrado.</p>

 </div>

 <div class="repliko"> <div id="am1246" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1247">Ha, jes! mi memoras. Vi tre bone nin regalis per matenmanĝo.</p>

 </div>

 <div class="repliko"> <div id="am1248" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1249">Mi ĉiam estas preta fervori en servado al la patrujo.</p>

 </div>

 <div class="repliko"> <div id="am1250" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1251">Mi konfesas, ke ĝi estas mia malforta flanko, – mi amas bonan kuirejon. Diru, mi petas, ŝajnas al mi, kvazaŭ hieraŭ vi estis de iom pli malalta kresko, ĉu ne vere?</p>

 </div>

 <div class="repliko"> <div id="am1252" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1253">Tre povas esti. <span class="sceninstrukcio">(Post kelka silento.)</span> Mi povas diri, ke mi nenion domaĝas kaj mi fervore plenumas mian servadon. <span class="sceninstrukcio">(Alŝovas sin pli proksime kun sia seĝo kaj parolas mallaŭte.)</span> Jen la ĉi tiea poŝtestro absolute nenion faras; ĉiuj aferoj estas en granda malordo: la sendaĵoj estas retenataj ... volu mem intence esplori. Ankaŭ la juĝisto, kiu ĵus estis antaŭ mia veno, okupas sin nur per ĉasado de leporoj, en la oficejoj li tenas hundojn, kaj lia konduto, se mi devas konfesi antaŭ vi, – kompreneble, pro la utilo de la patrujo, mi devas tion ĉi fari, kvankam li estas mia parenco kaj amiko, – lia konduto estas la plej kondamninda. Ekzistas tie ĉi unu bienhavanto <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>, kiun plaĉis al vi vidi; kaj apenaŭ tiu ĉi <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span> ien eliras el la domo, la juĝisto jam tie sidas ĉe lia edzino, mi povas ĵuri ... kaj intence rigardu la infanojn: neniu el ili similas <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>-n, sed ĉiuj, eĉ la malgranda knabineto, estas veraj portretoj de la juĝisto.</p>

 </div>

 <div class="repliko"> <div id="am1254" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1255">Kion mi aŭdas! kaj mi neniel pensus, ke tiel estas.</p>

 </div>

 <div class="repliko"> <div id="am1256" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1257">Jen ankaŭ la inspektoro de la ĉi tiea lernejo ... Mi ne scias, kiel la estraro povis konfidi al li tian oficon: li estas pli malbona ol jakobeno, kaj li inspiras al la junularo tiajn malbontendencajn regulojn, ke estas eĉ malfacile tion ĉi esprimi. Ĉu vi ne ordonos, mi ĉion tion ĉi raportos pli bone sur papero?</p>

 </div>

 <div class="repliko"> <div id="am1258" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1259">Bone, vi povas raporti eĉ sur papero. Al mi estos tre agrable. Mi iom amas en enua tempo tralegi iom amuzan ... Kiel estas via nomo? Mi ĉiam forgesas.</p>

 </div>

 <div class="repliko"> <div id="am1260" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1261"><span class="nomo" lang="ru" title="Ne-Esperanta nomo. Lingvo: Rusa">Zemlanika</span>.</p>

 </div>

 <div class="repliko"> <div id="am1262" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1263">Ha jes! <span class="nomo" lang="ru" title="Ne-Esperanta nomo. Lingvo: Rusa">Zemlanika</span>. Kaj kiel, diru, mi petas, ĉu vi havas infanetojn?</p>

 </div>

 <div class="repliko"> <div id="am1264" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1265">Sendube! kvin; du estas jam grandaĝaj.</p>

 </div>

 <div class="repliko"> <div id="am1266" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1267">Ha, grandaĝaj! Kaj kiel ili ... kiel ili tion? ...</p>

 </div>

 <div class="repliko"> <div id="am1268" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1269">Tio estas, ĉu ne plaĉas al vi demandi, kiel oni ilin nomas?</p>

 </div>

 <div class="repliko"> <div id="am1270" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1271">Jes, kiel oni ilin nomas?</p>

 </div>

 <div class="repliko"> <div id="am1272" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1273">Nikolao, Ivano, Elizabeto, Mario kaj Perpetuo.</p>

 </div>

 <div class="repliko"> <div id="am1274" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1275">Tre bone.</p>

 </div>

 <div class="repliko"> <div id="am1276" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1277">Mi ne kuraĝas tedi per mia alestado, forpreni tempon, destinitan por sanktaj devoj ... <span class="sceninstrukcio">(Salutas kaj intencas foriri.)</span></p>

 </div>

 <div class="repliko"> <div id="am1278" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1279" class="sceninstrukcio"><em>akompanante.</em> –</p>

 <p id="am1280">Ne, nenion malhelpas. Ĉi ĉio estas tre ridinda, kion vi parolis. Mi petas vin, ankaŭ en alia tempo ... Mi tion ĉi tre amas. <span class="sceninstrukcio">(Reiras kaj malferminte la pordon, krias al la foririnto.)</span> He, vi! kiel oni vin ... mi ĉiam forgesas, kiel estas via nomo kaj patronomo.</p>

 </div>

 <div class="repliko"> <div id="am1281" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1282"><span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>.</p>

 </div>

 <div class="repliko"> <div id="am1283" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1284">Estu tiel bona, <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. Stranga okazo min trafis: en la vojo mi elspezis mian tutan monon. Ĉu vi ne havas iom da mono por pruntedoni al mi, ekzemple kvarcent rublojn?</p>

 </div>

 <div class="repliko"> <div id="am1285" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1286">Mi havas.</p>

 </div>

 <div class="repliko"> <div id="am1287" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1288">Ha, kiel bonokaze. Mi humile vin dankas.</p>

 </div>

 </div>

 <div class="sceno"> <h5 id="am1289">Sceno <span class="num" title="">VII</span>.</h5> <p id="am1290" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, <span class="nomo" lang="ru" title="Ne-Esperanta nomo. Lingvo: Rusa">BOBĈINSKIJ</span> kaj <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span>.</p>

 <div class="repliko"> <div id="am1291" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1292">Mi havas la honoron prezenti min: loĝanto de la ĉi tiea urbo, <span class="nomo" lang="ru" title="Ne-Esperanta nomo. Lingvo: Rusa">Pjotr</span>, filo de Ivano, <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>.</p>

 </div>

 <div class="repliko"> <div id="am1293" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1294">Bienhavanto <span class="nomo" lang="ru" title="Ne-Esperanta nomo. Lingvo: Rusa">Pjotr</span>, filo de Ivano, <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</p>

 </div>

 <div class="repliko"> <div id="am1295" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1296">Ha, sed mi vin jam vidis. ŝajnas al mi, ke vi tiam falis? Nu, kiel fartas via nazo?</p>

 </div>

 <div class="repliko"> <div id="am1297" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1298">Dank’ al Dio! Ne volu maltrankviliĝi: ĝi kovriĝis, tute kovriĝis.</p>

 </div>

 <div class="repliko"> <div id="am1299" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1300">Estas bone, ke ĝi kovriĝis. Mi ĝojas ... <span class="sceninstrukcio">(Subite kaj abrupte.)</span> Monon vi ne havas?</p>

 </div>

 <div class="repliko"> <div id="am1301" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1302">Monon? Kiel monon?</p>

 </div>

 <div class="repliko"> <div id="am1303" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1304">Pruntedoni ekzemple mil rublojn.</p>

 </div>

 <div class="repliko"> <div id="am1305" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1306">Tian sumon, per Dio, mi ne havas. Ĉu ne havas vi, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>?</p>

 </div>

 <div class="repliko"> <div id="am1307" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1308">Kun mi, mi ne havas, ĉar mia mono, se vi scias, estas deponita en la oficejo de la komuna prizorgado.</p>

 </div>

 <div class="repliko"> <div id="am1309" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1310">Nu, se vi ne havas mil, mi petas cent rublojn.</p>

 </div>

 <div class="repliko"> <div id="am1311" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>,</div>

 <p id="am1312" class="sceninstrukcio"><em>serĉante en la poŝoj.</em> –</p>

 <p id="am1313">Ĉu vi, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, ne havas cent rublojn? Mi havas nur kvardek per banknotoj.</p>

 </div>

 <div class="repliko"> <div id="am1314" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>,</div>

 <p id="am1315" class="sceninstrukcio"><em>rigardante en la paperujon.</em> –</p>

 <p id="am1316">Mi havas entute nur dudek-kvin rublojn.</p>

 </div>

 <div class="repliko"> <div id="am1317" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1318">Sed vi serĉu pli bone, <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>! Mi scias, vi havas tie en la poŝo de la dekstra flanko traŝiron, kaj la mono kredeble iel enfalis en la traŝiron.</p>

 </div>

 <div class="repliko"> <div id="am1319" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1320">Ne, kredu al mi, ankaŭ en la traŝiro ne estas.</p>

 </div>

 <div class="repliko"> <div id="am1321" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1322">Nu, tute egale. Mi ja nur simple tiel diris. Bone, estu sesdek-kvin rubloj ... Tute egale. <span class="sceninstrukcio">(Li prenas la monon.)</span></p>

 </div>

 <div class="repliko"> <div id="am1323" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1324">Mi kuraĝas peti vin pri unu tre delikata cirkonstanco.</p>

 </div>

 <div class="repliko"> <div id="am1325" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1326">Pri kio?</p>

 </div>

 <div class="repliko"> <div id="am1327" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1328">Afero de tre delikata eco: mia plej maljuna filo, volu vidi, estas naskita de mi ankoraŭ antaŭ la edziĝo.</p>

 </div>

 <div class="repliko"> <div id="am1329" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1330">Jes?</p>

 </div>

 <div class="repliko"> <div id="am1331" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1332">Tio estas, oni nur tiel diras, sed efektive mi naskis lin tute tiel kvazaŭ en edzeco, kaj ĉion tion mi poste dece fortikigis per leĝa ligo de edzeco. Sekve, volu vidi, mi volas, ke li nun estu jam tute, tio estas mia leĝa filo, kaj ke li estu nomata tiel, kiel mi, <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>.</p>

 </div>

 <div class="repliko"> <div id="am1333" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1334">Bone, li estu nomata; mi konsentas.</p>

 </div>

 <div class="repliko"> <div id="am1335" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1336">Mi eĉ ne maltrankviligus vin, sed estas domaĝe pro liaj kapabloj. La bubo estas tia ... li donas grandajn esperojn: parkere li rakontas diversajn versaĵojn, kaj se li ie trovas tranĉileton, li tuj faras malgrandan droŝketon tiel arte, kiel artifikisto. Jen ankaŭ <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> scias.</p>

 </div>

 <div class="repliko"> <div id="am1337" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1338">Jes, grandajn kapablojn li havas.</p>

 </div>

 <div class="repliko"> <div id="am1339" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1340">Bone, bone! Mi zorgos pri tio ĉi, mi parolos ... mi esperas ... ĉio ĉi tio estos farita, jes, jes ... <span class="sceninstrukcio">(Turnante sin al <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>.)</span> Ĉu vi ne havas ankaŭ ion por diri al mi?</p>

 </div>

 <div class="repliko"> <div id="am1341" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1342">Certe, mi havas tre humilegan peton.</p>

 </div>

 <div class="repliko"> <div id="am1343" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1344">Nome kion, pri kio?</p>

 </div>

 <div class="repliko"> <div id="am1345" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1346">Mi petas vin plej humile, kiam vi veturos Peterburgon, diru tie al ĉiuj diversaj eminentuloj, senatanoj kaj admiraloj, ke jen via Ekscelenco, aŭ Princa Moŝto, en tiu kaj tiu urbo loĝas <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ Bobĉinskij</span>. Simple tiel diru: loĝas <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ Bobĉinskij</span>.</p>

 </div>

 <div class="repliko"> <div id="am1347" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1348">Tre bone.</p>

 </div>

 <div class="repliko"> <div id="am1349" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1350">Kaj se iel vi havos okazon al la regnestro, tiam vi ankaŭ al la regnestro diru, ke jen via Imperiestra Moŝto, en tiu kaj tiu urbo loĝas <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ Bobĉinskij</span>.</p>

 </div>

 <div class="repliko"> <div id="am1351" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1352">Tre bone.</p>

 </div>

 <div class="repliko"> <div id="am1353" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1354">Pardonu, ke ni tiel tedis vin per nia alestado.</p>

 </div>

 <div class="repliko"> <div id="am1355" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1356">Pardonu, ke ni tiel tedis vin per nia alestado.</p>

 </div>

 <div class="repliko"> <div id="am1357" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1358">Nenio grava, nenio grava! Al mi estas tre agrable. <span class="sceninstrukcio">(Elakompanas ilin.)</span></p>

 </div>

 </div>

 <div class="sceno"> <h5 id="am1359">Sceno <span class="num" title="">VIII</span>.</h5> <p id="am1360" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, <em>sola.</em></p>

 <div class="repliko"> <div id="am1361" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1362" class="sceninstrukcio"><em>sola.</em> –</p>

 <p id="am1363">Tie ĉi estas multe da oficistoj. ŝajnas al mi tamen, ke ili min prenas por regna homo. Kredeble mi hieraŭ ekŝutis al ili iom da polvo en la okulojn. Kia malsaĝularo! Mi ekskribos pri ĉio al <span class="nomo" lang="ru" title="Ne-Esperanta nomo. Lingvo: Rusa">Trjapiĉkin</span> en Peterburgo: li skribadas artikoletojn, – nu, li ilin bone prifrapu per la plumo. He, <span class="nomo" lang="ru" title="Ne-Esperanta nomo. Lingvo: Rusa">Osip</span>, donu al mi paperon kaj inkon! <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Osip</span> enrigardas tra la pordo kaj diras: “Tuj”.)</span> Kaj certe, se iu trafos sur la denton de <span class="nomo" lang="ru" title="Ne-Esperanta nomo. Lingvo: Rusa">Trjapiĉkin</span>, – tiam gardu vin: pro sprita vorto li eĉ propran patron ne indulgus, kaj monon li ankaŭ amas. Cetere, ĉi tiuj oficistoj estas bonaj homoj; ĝi estas de ilia flanko bona trajto, ke ili donis al mi prunte. Mi intence trarigardos, kiom da mono mi havas. Jen de la juĝisto tricent; jen de la poŝtestro tricent, sescent, sepcent, okcent ... – kia malpura banknoto! – okcent, naŭcent ... Oho! transpaŝas milon ... Nu, venu nun, kapitano, mi volus vin trafi nun! ni rigardu, kiu kiun batos!</p>

 </div>

 </div>

 <div class="sceno"> <h5 id="am1364">Sceno <span class="num" title="">IX</span>.</h5> <p id="am1365" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span> kaj <span class="nomo" lang="ru" title="Ne-Esperanta nomo. Lingvo: Rusa">OSIP</span>, <em>kun inko kaj papero.</em></p>

 <div class="repliko"> <div id="am1366" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1367">Nu, kiel? vi vidas, malsaĝulo, kiel oni min regalas kaj akceptas? <span class="sceninstrukcio">(Komencas skribi.)</span></p>

 </div>

 <div class="repliko"> <div id="am1368" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1369">Jes, dank’ al Dio. Sed vi scias, <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>, kion mi diros al vi?</p>

 </div>

 <div class="repliko"> <div id="am1370" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1371">Kion do?</p>

 </div>

 <div class="repliko"> <div id="am1372" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1373">Forveturu de ĉi tie! Per Dio, estas jam tempo.</p>

 </div>

 <div class="repliko"> <div id="am1374" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1375" class="sceninstrukcio"><em>skribas.</em> –</p>

 <p id="am1376">Jen sensencaĵo! Por kio?</p>

 </div>

 <div class="repliko"> <div id="am1377" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1378">Iale. Lasu ilin ĉiujn al Dio! Vi amuziĝis tie ĉi du tagojn, – nu, estas sufiĉe. Por kio ligiĝi kun ili por longe? Kraĉu sur ilin! Oni ne povas antaŭvidi: eble iu alia alveturos ... Per Dio, <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>! Kaj ĉevalojn ili tie ĉi havas tre bonajn, – ni tiel bonege ekruliĝus!. ..</p>

 </div>

 <div class="repliko"> <div id="am1379" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1380" class="sceninstrukcio"><em>skribas.</em> –</p>

 <p id="am1381">Ne, mi volas ankoraŭ iom loĝi ĉi tie. Ni lasu ĝis morgaŭ.</p>

 </div>

 <div class="repliko"> <div id="am1382" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1383">Kial morgaŭ! Per Dio, ni forveturu, <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>! Kvankam oni akceptas vin kun grandaj honoroj, tamen vidu, estas pli bone forveturi plej baldaŭe; kredu al mi, oni ja prenis vin por iu alia ... Kaj ankaŭ la patro koleros, ke vi tiel longe restis en la vojo. Kredu al mi, ni ja tiel bonege ekruliĝus! Kaj ĉevalojn oni donus tie ĉi bonegajn.</p>

 </div>

 <div class="repliko"> <div id="am1384" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1385" class="sceninstrukcio"><em>skribas.</em> –</p>

 <p id="am1386">Nu, bone. Forportu nur antaŭe tiun ĉi leteron; se vi volas, prenu samtempe ankaŭ poŝtoveturan bileton. Sed por tio rigardu, ke la ĉevaloj estu bonaj! Al la veturigistoj diru, ke mi donados po rublo, ke ili ruligu min kiel kortegan kurieron kaj ili kantu kantojn! <span class="sceninstrukcio">(Daŭrigas skribi.)</span> Mi prezentas al mi, <span class="nomo" lang="ru" title="Ne-Esperanta nomo. Lingvo: Rusa">Trjapiĉkin</span> mortos de ridado ...</p>

 </div>

 <div class="repliko"> <div id="am1387" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1388">Mi sendos, sinjoro, la leteron per ĉi tiea servanto, kaj mi mem pli bone enpakos viajn aĵojn, por ke tempo ne estu vane perdata.</p>

 </div>

 <div class="repliko"> <div id="am1389" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1390" class="sceninstrukcio"><em>skribas.</em> –</p>

 <p id="am1391">Bone, alportu nur kandelon.</p>

 </div>

 <div class="repliko"> <div id="am1392" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>,</div>

 <p id="am1393" class="sceninstrukcio"><em>eliras kaj parolas malantaŭ la scenejo.</em> –</p>

 <p id="am1394">He, aŭskultu, mia kara! Forportu la leteron al la poŝto kaj diru al la poŝtestro, ke li akceptu sen mono, kaj diru, ke oni tuj alvenigu al la sinjoro la plej bonan triĉevalan veturilon, kurieran; kaj la koston de veturado, diru, la sinjoro ne pagas: la veturado, diru. estas regnokasa. Kaj ke ĉio fariĝu plej rapide, ĉar alie, diru, la sinjoro koleros. Atendu, ankoraŭ la letero ne estas preta.</p>

 </div>

 <div class="repliko"> <div id="am1395" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1396" class="sceninstrukcio"><em>daŭrigas skribi.</em> –</p>

 <p id="am1397">Estus interese scii, kie li nun loĝas – en la strato Poŝtoficeja aŭ en la <span class="nomo" lang="ru" title="Ne-Esperanta nomo. Lingvo: Rusa">Goroĥov</span>a? Li ja ankaŭ amas ofte ŝanĝi la loĝejojn kaj ne pagi. Mi adresos divenprove strato Poŝtoficeja. <span class="sceninstrukcio">(Faldas la leteron kaj surskribas.)</span></p>

 </div>

 <p id="am1398" class="sceninstrukcio"><span class="nomo" lang="ru" title="Ne-Esperanta nomo. Lingvo: Rusa">Osip</span>, <em>alportas kandelon, <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span> sigelas. Oni aŭdas la voĉon de <span class="nomo" lang="ru" title="Ne-Esperanta nomo. Lingvo: Rusa">Derĵimorda</span>: “– Kien vi vin ŝovas, barbulo? Oni diras al vi, ke estas ordonite neniun lasi!”</em></p>

 <div class="repliko"> <div id="am1399" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1400" class="sceninstrukcio"><em>donas al <span class="nomo" lang="ru" title="Ne-Esperanta nomo. Lingvo: Rusa">Osip</span> la leteron.</em> –</p>

 <p id="am1401">Prenu, forportu.</p>

 </div>

 <div class="repliko"> <div id="am1402" class="parolanto">Voĉoj de komercistoj. –</div>

 <p id="am1403">Lasu nin, nia kara! Vi ne povas ne lasi: ni venis pro serioza afero.</p>

 </div>

 <div class="repliko"> <div id="am1404" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Derĵimorda</span>. –</div>

 <p id="am1405">For, for! Li ne akceptas, li dormas. <span class="sceninstrukcio">(La bruo pligrandiĝas.)</span></p>

 </div>

 <div class="repliko"> <div id="am1406" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1407">Kio tie estas, <span class="nomo" lang="ru" title="Ne-Esperanta nomo. Lingvo: Rusa">Osip</span>? Rigardu, pro kio estas la bruo.</p>

 </div>

 <div class="repliko"> <div id="am1408" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>,</div>

 <p id="am1409" class="sceninstrukcio"><em>rigardante tra la fenestro.</em> –</p>

 <p id="am1410">Iaj komercistoj volas eniri, sed la policano ilin ne lasas. Ili svingas per paperoj: kredeble ili vin volas vidi.</p>

 </div>

 <div class="repliko"> <div id="am1411" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1412" class="sceninstrukcio"><em>alirante al la fenestro.</em> –</p>

 <p id="am1413">Kion vi deziras, miaj karaj?</p>

 </div>

 <div class="repliko"> <div id="am1414" class="parolanto">Voĉo de komercistoj. –</div>

 <p id="am1415">Al via afabla moŝto ni volas nin turni. Ordonu, reganto nia, akcepti petoskribon.</p>

 </div>

 <div class="repliko"> <div id="am1416" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1417">Enlasu ilin, enlasu! Ili venu. <span class="nomo" lang="ru" title="Ne-Esperanta nomo. Lingvo: Rusa">Osip</span>, diru al ili, ke ili venu. <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Osip</span> foriras.)</span></p>

 </div>

 <div class="repliko"> <div id="am1418" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1419" class="sceninstrukcio"><em>akceptas tra la fenestro petoskribojn, disvolvas unu el ili kaj legas.</em> –</p>

 <p id="am1420">“Al lia altamoŝta ekscelenca moŝta sinjoro financestro, de la komercisto <span class="nomo" lang="ru" title="Ne-Esperanta nomo. Lingvo: Rusa">Abdulin</span> ...” Diablo scias, kion li skribis: eĉ ne ekzistas tia titolo!</p>

 </div>

 </div>

 <div class="sceno"> <h5 id="am1421">Sceno <span class="num" title="">X</span>.</h5> <p id="am1422" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span> kaj KOMERCISTOJ, <em>kun korbo da vino kaj kun konusoj da sukero.</em></p>

 <div class="repliko"> <div id="am1423" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1424">Kio estas al vi, miaj karaj?</p>

 </div>

 <div class="repliko"> <div id="am1425" class="parolanto">Komercistoj. –</div>

 <p id="am1426">Kun plej humila peto ni venas al via afabla moŝto.</p>

 </div>

 <div class="repliko"> <div id="am1427" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1428">Kaj kion vi deziras?</p>

 </div>

 <div class="repliko"> <div id="am1429" class="parolanto">Komercistoj. –</div>

 <p id="am1430">Ne pereigu nin, reganto nia! Maljusteco estas farata al ni tute sen ia kaŭzo.</p>

 </div>

 <div class="repliko"> <div id="am1431" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1432">De kiu?</p>

 </div>

 <div class="repliko"> <div id="am1433" class="parolanto">Unu el la komercistoj. –</div>

 <p id="am1434">Nu, ĉio de la ĉi tiea urbestro. Tia urbestro, ho, reganto mia, neniam ankoraŭ ekzistis en la mondo. Tiajn ofendojn li faras, ke eĉ priskribi ne estas eble. Per senĉesa enloĝigado de soldatoj li tute nin elturmentis, ni ne scias jam kiel nin savi. Ne laŭ decaj agoj li agas. Li ekkaptas per la barbo kaj diras: “Ha, vi, tataro!” Per Dio! Nu, se ni, por tiel diri, ne farus decan respekton al li, – sed ni ja ĉiam plenumas la ordon: kion oni devas doni por vesto al lia edzino kaj filino, – ni kontraŭ tio ne disputas. Sed ne, vidu, al li ĉio ĉi tio ne sufiĉas, – per Dio! Li venas en la magazenon, kaj kion li trovas, li ĉion prenas. Li ekvidas pecon da drapo, li tuj diras: “He, mia kara, tio ĉi estas bona drapo: forportu ĝin al mi.” Kaj ni vole-ne-vole portas, kaj la peco ja enhavas ĉirkaŭ kvindek arŝinojn.</p>

 </div>

 <div class="repliko"> <div id="am1435" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1436">Ĉu vere! Ha, kia fripono li do estas!</p>

 </div>

 <div class="repliko"> <div id="am1437" class="parolanto">Komercistoj. –</div>

 <p id="am1438">Per Dio! Tian urbestron neniu memoras, simple ni devas ĉion kaŝi en la magazeno, kiam ni lin ekvidas. Tio estas ne sole, por tiel diri, ian delikataĵon, sed eĉ ĉian abomenaĵon, li prenas: sekigitaj prunoj, kiuj jam de sep jaroj kuŝas en la barelo, ĉe mi eĉ komizo ĝin ne volus manĝi, – kaj li la tutan.manon tien enŝovas. Lia nomfesto estas en la tago de la sankta Antono, kaj ŝajnas al ni, ni tiam portas jam al li en granda amaso ĉion, kion oni nur povas, nenio mankas al li; sed ne, donu al li ankoraŭ, li diras ke ankaŭ la tago de la sankta Onufrio estas lia nomfesto. Kion fari? Ankaŭ en la Onufria tago ni portas.</p>

 </div>

 <div class="repliko"> <div id="am1439" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1440">Sed tio ĉi ja estas simple rabisto!</p>

 </div>

 <div class="repliko"> <div id="am1441" class="parolanto">Komercistoj. –</div>

 <p id="am1442">Per Dio, vere. Kaj provu nur diri unu vorton de protesto, li tuj sendos al vi en vian domon tutan regimenton por enloĝigi. Kaj se vi nur per io lin kolerigis, li ordonas fermi la pordon: “Mi vin, – li diras, – ne submetos, – li diras, – al korpa puno aŭ al torturo: tion ĉi, – li diras, – la leĝo malpermesas, sed jen, mia kara, vi manĝos ĉe mi haringon!”</p>

 </div>

 <div class="repliko"> <div id="am1443" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1444">Ha, kia malnoblulo! Sed por tio ĉi li devas ja esti sendita rekte Siberion.</p>

 </div>

 <div class="repliko"> <div id="am1445" class="parolanto">Komercistoj. –</div>

 <p id="am1446">Nu, kien ajn via afabla moŝto lin forsendos – ĉio estos bona, nur, por tiel diri, pli malproksimen de ni. Ne rifuzu, nia patro, akcepti nian regalon de bondeziro: ni salutas vin per iom da sukero kaj per korbeto da vino.</p>

 </div>

 <div class="repliko"> <div id="am1447" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1448">Ne, vi tion ĉi ne pensu; mi prenas absolute neniajn subaĉetojn. Jen ekzemple, se vi proponus al mi prunte tri centojn da rubloj, – nu, tio estus tute alia afero: preni prunte mi povas.</p>

 </div>

 <div class="repliko"> <div id="am1449" class="parolanto">Komercistoj. –</div>

 <p id="am1450">Kun plezuro, nia patro! <span class="sceninstrukcio">(Ili elprenas monon.)</span> Sed kio estas tricent! jam pli bone prenu kvincent, nur helpu.</p>

 </div>

 <div class="repliko"> <div id="am1451" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1452">Bone: prunte – mi nenion diros, mi prenos.</p>

 </div>

 <div class="repliko"> <div id="am1453" class="parolanto">Komercistoj,</div>

 <p id="am1454" class="sceninstrukcio"><em>transdonas al li sur arĝenta pleto la monon.</em> –</p>

 <p id="am1455">Nu, faru al ni la komplezon, prenu jam ankaŭ la pleteton.</p>

 </div>

 <div class="repliko"> <div id="am1456" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1457">Bone, mi povas preni ankaŭ la pleton.</p>

 </div>

 <div class="repliko"> <div id="am1458" class="parolanto">Komercistoj,</div>

 <p id="am1459" class="sceninstrukcio"><em>salutante.</em> –</p>

 <p id="am1460">Nu, volu preni jam kune ankaŭ iom da sukero.</p>

 </div>

 <div class="repliko"> <div id="am1461" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1462">Ho, ne, subaĉetojn mi prenas neniajn...</p>

 </div>

 <div class="repliko"> <div id="am1463" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1464">Via moŝto! kial vi ne prenas? Prenu! En la vojo ĉio taŭgos. Donu la konusojn kaj la korbeton. Donu ĉion, ĉio estos utila. Kio tie estas? ŝnureto? Donu ankaŭ la ŝnureton, – en la vojo ankaŭ ŝnureto estos utila; se la veturileto ie rompiĝos aŭ io simila, oni povos ligi.</p>

 </div>

 <div class="repliko"> <div id="am1465" class="parolanto">Komercistoj. –</div>

 <p id="am1466">Faru do jam tian favoron, via grafa moŝto! Se jam vi, por tiel diri, ne helpos en nia peto, tiam ni jam ne scias, kion fari; restos al ni nur pendigi nin.</p>

 </div>

 <div class="repliko"> <div id="am1467" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1468">Nepre, nepre! Mi penos. <span class="sceninstrukcio">(La komercistoj foriras.)</span></p>

 </div>

 <div class="repliko"> <div id="am1469" class="parolanto">Voĉo de virino. –</div>

 <p id="am1470">Ne, vi ne havas la rajton ne allasi min! Mi plendos kontraŭ vi al li mem. Vi ne puŝu tiel dolore!</p>

 </div>

 <div class="repliko"> <div id="am1471" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1472">Kiu tie estas? <span class="sceninstrukcio">(Aliras al la fenestro.)</span> Kion vi deziras, mia virino?</p>

 </div>

 <div class="repliko"> <div id="am1473" class="parolanto">Voĉoj de du virinoj. –</div>

 <p id="am1474">Vian favoron mi petas, patro mia. Ordonu aŭskulti min, reganto mia.</p>

 </div>

 <div class="repliko"> <div id="am1475" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1476" class="sceninstrukcio"><em>tra la fenestro.</em> –</p>

 <p id="am1477">Enlasu ŝin.</p>

 </div>

 </div>

 <div class="sceno"> <h5 id="am1478">Sceno <span class="num" title="">XI</span>.</h5> <p id="am1479" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span>, SERURISTEDZINO kaj SUBOFICIREDZINO</p>

 <div class="repliko"> <div id="am1480" class="parolanto">Seruristedzino,</div>

 <p id="am1481" class="sceninstrukcio"><em>salutante ĝis la planko.</em> –</p>

 <p id="am1482">Favoron mi petas...</p>

 </div>

 <div class="repliko"> <div id="am1483" class="parolanto">Suboficiredzino. –</div>

 <p id="am1484">Favoron mi petas...</p>

 </div>

 <div class="repliko"> <div id="am1485" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1486">Sed kiaj virinoj vi estas?</p>

 </div>

 <div class="repliko"> <div id="am1487" class="parolanto">Suboficiredzino. –</div>

 <p id="am1488">Suboficira edzino Ivanova.</p>

 </div>

 <div class="repliko"> <div id="am1489" class="parolanto">Seruristedzino. –</div>

 <p id="am1490">Seruristedzino, ĉi tiea urbanino, <span class="nomo" lang="ru" title="Ne-Esperanta nomo. Lingvo: Rusa">Fevronja Petrova Poŝljopkina</span>, mia patro...</p>

 </div>

 <div class="repliko"> <div id="am1491" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1492">Haltu, antaŭe unu parolu. Kion vi bezonas?</p>

 </div>

 <div class="repliko"> <div id="am1493" class="parolanto">Seruristedzino. –</div>

 <p id="am1494">Favoron vian mi petas, kontraŭ la urbestro mi alportas mian plej humilan peton! Dio donu al li ĉian eblan malbonon! Nek liaj infanoj, nek li, fripono, nek liaj onkloj, nek liaj onklinoj havu en io ian profiton!</p>

 </div>

 <div class="repliko"> <div id="am1495" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1496">Kio estas?</p>

 </div>

 <div class="repliko"> <div id="am1497" class="parolanto">Seruristedzino. –</div>

 <p id="am1498">Li ja ordonis preni mian edzon en la soldataron, kvankam tute ne estis nia vico, – tia fripono! eĉ laŭ la leĝo ne estas permesite: li estas ja edzigita.</p>

 </div>

 <div class="repliko"> <div id="am1499" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1500">Kiel do li povis tion ĉi fari?</p>

 </div>

 <div class="repliko"> <div id="am1501" class="parolanto">Seruristedzino. –</div>

 <p id="am1502">Li faris, fripono, li faris, – Dio lin batu en tiu mondo kaj en ĉi tiu! ke li, se li havas onklinon, ankaŭ al la onklino venu ĉia malbono, kaj se lia patro vivas, ankaŭ la patro, kanajlo, mortu kiel hundo aŭ sufokiĝu por ĉiam, fripono malbenita! Oni devis preni la filon de la tajloro, li ja estis ankaŭ drinkemulo, sed la gepatroj donis riĉan donacon, tiam li alkroĉiĝis al la filo de la komercistino <span class="nomo" lang="ru" title="Ne-Esperanta nomo. Lingvo: Rusa">Pantelejeva</span>, sed <span class="nomo" lang="ru" title="Ne-Esperanta nomo. Lingvo: Rusa">Pantelejeva</span> ankaŭ sendis al lia edzino tri pecojn da tolo, – tiam li turnis sin al mi. “Por kio, – li diras, – vi bezonas edzon? li jam ne taŭgas por vi.” Sed tion mi scias, ĉu li taŭgas aŭ ne taŭgas; ĝi estas mia afero, fripono malbenita! “Li estas, – li diras, – ŝtelisto; kvankam li nun ne ŝtelis, sed tute egale, – li diras, – li poste ŝtelos, oni lin ankaŭ sen tio en la venonta jaro prenos en la soldataron.” Sed mi, kiel mi povas esti sen edzo, fripono malbenita! Mi estas malforta homo, vi malnoblulo tiela! Via tuta parencaro neniam vidu la lumon de Dio! kaj se vi havas bopatrinon, tiam ankaŭ la bopatrino...</p>

 </div>

 <div class="repliko"> <div id="am1503" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1504">Bone, bone. Nu, kaj vi? <span class="sceninstrukcio">(Elkondukas la maljunulinon.)</span></p>

 </div>

 <div class="repliko"> <div id="am1505" class="parolanto">Seruristedzino,</div>

 <p id="am1506" class="sceninstrukcio"><em>forirante.</em> –</p>

 <p id="am1507">Ne forgesu, nia patro! Estu favora!</p>

 </div>

 <div class="repliko"> <div id="am1508" class="parolanto">Suboficiredzino. –</div>

 <p id="am1509">Kontraŭ la urbestro mi venis, patro mia...</p>

 </div>

 <div class="repliko"> <div id="am1510" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1511">Nu, kio, pri kio? Diru en mallongaj vortoj.</p>

 </div>

 <div class="repliko"> <div id="am1512" class="parolanto">Suboficiredzino. –</div>

 <p id="am1513">Li vergis min, patro mia!</p>

 </div>

 <div class="repliko"> <div id="am1514" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1515">Kiel?</p>

 </div>

 <div class="repliko"> <div id="am1516" class="parolanto">Suboficiredzino. –</div>

 <p id="am1517">Per eraro, mia patro! Niaj virinoj en la bazaro interbatiĝis, sed la polico venis tro malfrue, tiam ĝi kaptis min, kaj ĝi tiel min regalis per vergoj, ke mi du tagojn ne povis sidi.</p>

 </div>

 <div class="repliko"> <div id="am1518" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1519">Kion do oni povas nun fari?</p>

 </div>

 <div class="repliko"> <div id="am1520" class="parolanto">Suboficiredzino. –</div>

 <p id="am1521">Fari oni kompreneble nenion povas. Sed por la eraro ordonu, ke li pagu punmonon. Forĵeti mem mian feliĉon mi ja ne bezonas, kaj mono estas nun por mi tre utila.</p>

 </div>

 <div class="repliko"> <div id="am1522" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1523">Bone, bone! Iru, iru! Mi faros disponon. <span class="sceninstrukcio">(Tra la fenestro enŝoviĝas manoj kun petoskriboj.)</span> Nu, kiu tie estas ankoraŭ? <span class="sceninstrukcio">(Aliras al la fenestro.)</span> Mi ne volas, mi ne volas! Ne estas bezone, ne bezone! <span class="sceninstrukcio">(Forirante.)</span> Ili jam tro tedis min, diablo ilin prenu! Ne enlasu, <span class="nomo" lang="ru" title="Ne-Esperanta nomo. Lingvo: Rusa">Osip</span>!</p>

 </div>

 <div class="repliko"> <div id="am1524" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>,</div>

 <p id="am1525" class="sceninstrukcio"><em>krias tra la fenestro.</em> –</p>

 <p id="am1526">For, for! Nun ne estas tempo, venu morgaŭ! <span class="sceninstrukcio">(La pordo malfermiĝas kaj el tie elstariĝas ia figuro en frisa supervesto, kun nerazita barbo, ŝveliĝinta lipo kaj ĉirkaŭligita vango; post ĝi en la perspektivo montriĝas kelkaj aliaj.)</span></p>

 </div>

 <div class="repliko"> <div id="am1527" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1528">For, for! Kien vi vin ŝovas? <span class="sceninstrukcio">(Li apogas sin kontraŭ la unua per la manoj al lia ventro kaj elpuŝigas sin kune kun li en la vestiblon, puŝferminte post si la pordon.)</span></p>

 </div>

 </div>

 <div class="sceno"> <h5 id="am1529">Sceno <span class="num" title="">XII</span>.</h5> <p id="am1530" class="scenajho"><span class="nomo" lang="ru" title="Ne-Esperanta nomo. Lingvo: Rusa">ĤLESTAKOV</span> kaj <span class="nomo" lang="ru" title="Ne-Esperanta nomo. Lingvo: Rusa">MARJA ANTONOVNA</span>.</p>

 <div class="repliko"> <div id="am1531" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1532">Ha!</p>

 </div>

 <div class="repliko"> <div id="am1533" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1534">Kial vi tiel ektimis, sinjorino?</p>

 </div>

 <div class="repliko"> <div id="am1535" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1536">Ne, mi ne ektimis.</p>

 </div>

 <div class="repliko"> <div id="am1537" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1538" class="sceninstrukcio"><em>pozante.</em> –</p>

 <p id="am1539">Mi petas vin, sinjorino, al mi estas tre agrable, ke vi prenis min por tia homo, kiu ... Ĉu mi povas kuraĝi demandi vin, kien vi intencis iri?</p>

 </div>

 <div class="repliko"> <div id="am1540" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1541">Certe, mi nenien iris.</p>

 </div>

 <div class="repliko"> <div id="am1542" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1543">Kial do ekzemple vi nenien iris?</p>

 </div>

 <div class="repliko"> <div id="am1544" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1545">Mi pensis, eble ĉi tie estas la patrino...</p>

 </div>

 <div class="repliko"> <div id="am1546" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1547">Ne, mi volus scii, kial vi nenien iris? <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. – Mi malhelpis vin. Vi estis okupata de gravaj aferoj.</p>

 </div>

 <div class="repliko"> <div id="am1548" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1549" class="sceninstrukcio"><em>pozante.</em> –</p>

 <p id="am1550">Sed viaj okuloj estas pli bonaj ol gravaj aferoj ... Vi neniel povas malhelpi min, en nenia maniero; kontraŭe, vi povas fari plezuron.</p>

 </div>

 <div class="repliko"> <div id="am1551" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1552">Vi parolas en maniero ĉefurba.</p>

 </div>

 <div class="repliko"> <div id="am1553" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1554">Por tia bela persono, kiel vi, ĉu mi povas kuraĝi esti tiel feliĉa kaj proponi al vi seĝon? Sed ne, al vi decas ne seĝo, sed trono.</p>

 </div>

 <div class="repliko"> <div id="am1555" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1556">Efektive, mi ne scias ... mi tiel bezonis iri. <span class="sceninstrukcio">(Sidiĝas.)</span></p>

 </div>

 <div class="repliko"> <div id="am1557" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1558">Kian belan tuketon vi havas!</p>

 </div>

 <div class="repliko"> <div id="am1559" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1560">Vi estas mokisto, vi deziras nur moki provincanojn.</p>

 </div>

 <div class="repliko"> <div id="am1561" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1562">Kiel mi dezirus, sinjorino, esti via tuketo, por ĉirkaŭpreni vian lilian koleton.</p>

 </div>

 <div class="repliko"> <div id="am1563" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1564">Mi tute ne komprenas, pri kio vi parolas: ia tuketo ... Kia stranga vetero estas hodiaŭ.</p>

 </div>

 <div class="repliko"> <div id="am1565" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1566">Sed viaj lipetoj, sinjorino, estas pli bonaj ol ĉiu vetero.</p>

 </div>

 <div class="repliko"> <div id="am1567" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1568">Vi ĉiam parolas ion tian ... Mi petus vin, ke vi pli bone skribu al mi pro memoro iajn versojn en la albumon. Vi kredeble scias multe da ili.</p>

 </div>

 <div class="repliko"> <div id="am1569" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1570">Por vi, sinjorino, ĉion, kion vi volas. Postulu, kiajn versojn vi deziras?</p>

 </div>

 <div class="repliko"> <div id="am1571" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1572">Iajn tiajn bonajn, novajn.</p>

 </div>

 <div class="repliko"> <div id="am1573" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1574">Nu, kia gravaĵo estas versoj! Mi scias multe da ili.</p>

 </div>

 <div class="repliko"> <div id="am1575" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1576">Nu, diru do, kiajn do vi skribos al mi?</p>

 </div>

 <div class="repliko"> <div id="am1577" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1578">Sed por kio diri? Mi ja sen tio ilin scias.</p>

 </div>

 <div class="repliko"> <div id="am1579" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1580">Mi ilin tre amas...</p>

 </div>

 <div class="repliko"> <div id="am1581" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1582">Sed mi havas multe da ili kaj plej diversajn. Nu, ekzemple, mi skribos al vi jenon: “Vi, homo multe suferanta, ne plendu vane kontraŭ Dio! ...” aŭ, ankaŭ aliajn ... nun mi ne povas ilin rememori; cetere, ĉio estas ne grava. Pli bone mi anstataŭ tio prezentos al vi mian amon, kiu de via rigardo ... <span class="sceninstrukcio">(Li alŝovas la seĝon.)</span></p>

 </div>

 <div class="repliko"> <div id="am1583" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1584">Amo! Mi ne komprenas amon ... Mi neniam eĉ sciis, kio ... amo ... <span class="sceninstrukcio">(Deŝovas la seĝon.)</span></p>

 </div>

 <div class="repliko"> <div id="am1585" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1586">Kial do vi deŝovas vian seĝon? Al ni estos pli bone sidi proksime unu de la alia.</p>

 </div>

 <div class="repliko"> <div id="am1587" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>,</div>

 <p id="am1588" class="sceninstrukcio"><em>deŝovante sin.</em> –</p>

 <p id="am1589">Kial do proksime? Egale estos se malproksime.</p>

 </div>

 <div class="repliko"> <div id="am1590" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1591" class="sceninstrukcio"><em>alŝovante sin.</em> –</p>

 <p id="am1592">Kial do malproksime? Egale estos se proksime.</p>

 </div>

 <div class="repliko"> <div id="am1593" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>,</div>

 <p id="am1594" class="sceninstrukcio"><em>deŝovante sin.</em> –</p>

 <p id="am1595">Sed por kio do?</p>

 </div>

 <div class="repliko"> <div id="am1596" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1597" class="sceninstrukcio"><em>alŝovante sin.</em> –</p>

 <p id="am1598">Sed ĝi ja nur ŝajnas al vi, ke estas proksime; vi imagu al vi, ke estas malproksime. Kiel mi estus feliĉa, sinjorino, se mi povus premi vin en miaj brakoj.</p>

 </div>

 <div class="repliko"> <div id="am1599" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>,</div>

 <p id="am1600" class="sceninstrukcio"><em>rigardas al la fenestro.</em> –</p>

 <p id="am1601">Kio ĝi tie estas, kvazaŭ preterflugis? Pigo aŭ ia alia birdo?</p>

 </div>

 <div class="repliko"> <div id="am1602" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1603" class="sceninstrukcio"><em>kisas ŝin sur la ŝultro kaj rigardas al la fenestro.</em> –</p>

 <p id="am1604">Ĝi estas pigo.</p>

 </div>

 <div class="repliko"> <div id="am1605" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>,</div>

 <p id="am1606" class="sceninstrukcio"><em>leviĝas kun indigno.</em> –</p>

 <p id="am1607">Ne, tio ĉi estas jam tro ... Tia aroganteco! ...</p>

 </div>

 <div class="repliko"> <div id="am1608" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1609" class="sceninstrukcio"><em>retenante ŝin.</em> –</p>

 <p id="am1610">Pardonu, sinjorino, mi faris tion ĉi de amo, efektive de amo.</p>

 </div>

 <div class="repliko"> <div id="am1611" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1612">Vi rigardas min kiel tian provincaninon ... <span class="sceninstrukcio">(Penegas foriri.)</span></p>

 </div>

 <div class="repliko"> <div id="am1613" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1614" class="sceninstrukcio"><em>plue retenante ŝin.</em> –</p>

 <p id="am1615">De amo, kredu al mi, ke de amo. Mi nur simple ŝercis: <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>, ne koleru! Mi estas preta sur la genuoj peti pardonon de vi. <span class="sceninstrukcio">(Metas sin genue.)</span> Pardonu do, pardonu! Vi vidas, mi estas genue!</p>

 </div>

 </div>

 <div class="sceno"> <h5 id="am1616">Sceno <span class="num" title="">XIII</span>.</h5> <p id="am1617" class="scenajho">La SAMAJ kaj <span class="nomo" lang="ru" title="Ne-Esperanta nomo. Lingvo: Rusa">ANNA ANDREJEVNA</span>.</p>

 <div class="repliko"> <div id="am1618" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>,</div>

 <p id="am1619" class="sceninstrukcio"><em>ekvidinte <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>on genue.</em> –</p>

 <p id="am1620">Ha kia pasaĵo!</p>

 </div>

 <div class="repliko"> <div id="am1621" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1622" class="sceninstrukcio"><em>leviĝante.</em> –</p>

 <p id="am1623">Ha, diablo prenu!</p>

 </div>

 <div class="repliko"> <div id="am1624" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>,</div>

 <p id="am1625" class="sceninstrukcio"><em>al la filino.</em> –</p>

 <p id="am1626">Kion tio ĉi signifas, sinjorino? Kiaj agoj tio ĉi estas?</p>

 </div>

 <div class="repliko"> <div id="am1627" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1628">Mi, patrineto...</p>

 </div>

 <div class="repliko"> <div id="am1629" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1630">Iru for de ĉi tie! Vi aŭdas? for, for! Ne kuraĝu eĉ montri vin al miaj okuloj. <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Marja Antonovna</span> foriras kun larmoj.)</span> Pardonu, mi konfesas, mi estas tiel mirigita...</p>

 </div>

 <div class="repliko"> <div id="am1631" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1632" class="sceninstrukcio"><em>al si mem.</em> –</p>

 <p id="am1633">Kaj ŝi ankaŭ estas tre apetita, tute ne malbela. <span class="sceninstrukcio">(Metas sin genue.)</span> Sinjorino, vi vidas, mi brulas de amo.</p>

 </div>

 <div class="repliko"> <div id="am1634" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1635">Kiel, vi estas genue? Ha, leviĝu, leviĝu! Tie ĉi la planko estas tute ne pura.</p>

 </div>

 <div class="repliko"> <div id="am1636" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1637">Ne, genue, nepre genue, mi volas scii, kion la sorto donas al mi, vivon aŭ morton.</p>

 </div>

 <div class="repliko"> <div id="am1638" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1639">Sed, permesu, mi ne komprenas ankoraŭ plene la signifon de la vortoj. Se mi ne eraras, vi faras deklaracion pri mia filino?</p>

 </div>

 <div class="repliko"> <div id="am1640" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1641">Ne, mi amas vin mem. Mia vivo estas sur hareto. Se vi ne kronos mian konstantan amon, tiam mi ne valoros la teran ekzistadon. Kun flamo en la brusto mi petas vian manon.</p>

 </div>

 <div class="repliko"> <div id="am1642" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1643">Sed permesu rimarkigi: mi estas en certa grado ... mi estas edzinigita.</p>

 </div>

 <div class="repliko"> <div id="am1644" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1645">Tio ĉi nenion faras? Por la amo ne ekzistas diferenco; eĉ <span class="nomo" lang="ru" title="Ne-Esperanta nomo. Lingvo: Rusa">Karamzin</span> diris: “La leĝoj kondamnas.” Ni foriros sub la ombron de riveretoj ... Vian manon, vian manon mi petas.</p>

 </div>

 </div>

 <div class="sceno"> <h5 id="am1646">Sceno <span class="num" title="">XIV</span>.</h5> <p id="am1647" class="scenajho">La SAMAJ kaj <span class="nomo" lang="ru" title="Ne-Esperanta nomo. Lingvo: Rusa">MARJA ANTONOVNA</span>, <em>subite enkuras.</em></p>

 <div class="repliko"> <div id="am1648" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1649">Panjo, paĉjo diris, ke vi ... <span class="sceninstrukcio">(Ekvidinte <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>on genue, ekkrias.)</span> Ha, kia pasaĵo!</p>

 </div>

 <div class="repliko"> <div id="am1650" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1651">Nu, kion vi bezonas? Por kio? Kial? Kia facilanimeco! Subite enkuris kiel haladziĝinta katino. Nu, kion mirindan vi trovis? Nu, kio venis al vi en la kapon? Efektive, kiel ia trijara infano. Oni ne kredus, ne kredus, tute ne kredus, ke ŝi havas jam la aĝon de dekok jaroj. Mi ne scias, kiam vi estos pli saĝa, kiam vi kondutos, kiel decas al bonedukita fraŭlino, kiam vi scios, kio estas bonaj reguloj kaj seriozeco en la agado.</p>

 </div>

 <div class="repliko"> <div id="am1652" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>,</div>

 <p id="am1653" class="sceninstrukcio"><em>kun larmoj.</em> –</p>

 <p id="am1654">Mi ... kredu al mi, panjo ... mi ne sciis ...</p>

 </div>

 <div class="repliko"> <div id="am1655" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1656">Ĉe vi ĉiam ia trablova vento promenadas en la kapo; vi prenas ekzemplon de la filinoj de <span class="nomo" lang="ru" title="Ne-Esperanta nomo. Lingvo: Rusa">Ljapkin-Tjapkin</span>. Kion vi rigardas ilin? Vi ne bezonas rigardi ilin. Vi havas ekzemplojn aliajn – antaŭ vi estas via patrino. Jen tiajn ekzemplojn vi devas sekvi.</p>

 </div>

 <div class="repliko"> <div id="am1657" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>,</div>

 <p id="am1658" class="sceninstrukcio"><em>kaptante la manon de la filino.</em> –</p>

 <p id="am1659"><span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, ne kontraŭiĝu al nia feliĉo, benu la konstantan amon!</p>

 </div>

 <div class="repliko"> <div id="am1660" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>,</div>

 <p id="am1661" class="sceninstrukcio"><em>kun mirego.</em> –</p>

 <p id="am1662">Sekve ŝi estas la objekto de via ...</p>

 </div>

 <div class="repliko"> <div id="am1663" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1664">Decidu: vivo aŭ morto?</p>

 </div>

 <div class="repliko"> <div id="am1665" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1666">Nu, jen vi vidas, malsaĝulino, vi vidas: pro vi tia abomenaĵo, la gasto afable staris genue; kaj vi subite enkuris, kiel frenezulino. Nu, jen, efektive vi meritas, ke mi intence rifuzu: vi ne valoras tian feliĉon.</p>

 </div>

 <div class="repliko"> <div id="am1667" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1668">Mi jam ne faros, panjo, mi jam plu ne faros.</p>

 </div>

 </div>

 <div class="sceno"> <h5 id="am1669">Sceno <span class="num" title="">XV</span>.</h5> <p id="am1670" class="scenajho">la SAMAJ kaj la URBESTRO, <em>enkuras, malfacile spirante.</em></p>

 <div class="repliko"> <div id="am1671" class="parolanto">Urbestro. –</div>

 <p id="am1672">Ekscelenco! Ne pereigu min!</p>

 </div>

 <div class="repliko"> <div id="am1673" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1674">Kio estas al vi?</p>

 </div>

 <div class="repliko"> <div id="am1675" class="parolanto">Urbestro. –</div>

 <p id="am1676">Ĵus la komercistoj plendis al via ekscelenco. Mi certigas vin per mia honoro, ne estas vera eĉ duono de tio, kion ili diras. Ili mem trompas kaj prifriponas la popolon. La suboficiredzino mensogis ankaŭ al vi, kvazaŭ mi ŝin elvergis; ŝi mensogas, per Dio, ŝi mensogas. Ŝi mem sin elvergis.</p>

 </div>

 <div class="repliko"> <div id="am1677" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1678">Al la diablo la suboficiredzinon; ne pri ŝi mi nun pensas!</p>

 </div>

 <div class="repliko"> <div id="am1679" class="parolanto">Urbestro. –</div>

 <p id="am1680">Ne kredu, ne kredu! Ili estas tiaj mensogistoj... al ili eĉ malgranda infano ne kredas. Ili jam en la tuta urbo estas konataj kiel mensogistoj. Kaj pri friponeco mi kuraĝas raporti al vi: ili estas tiaj friponoj, kiajn la mondo neniam ankoraŭ naskis.</p>

 </div>

 <div class="repliko"> <div id="am1681" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1682">Ĉu vi scias, kian grandan honoron faras al ni <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>? Li petas la manon de nia filino.</p>

 </div>

 <div class="repliko"> <div id="am1683" class="parolanto">Urbestro. –</div>

 <p id="am1684">Haltu, haltu!... Vi freneziĝis, mia kara! Ne koleru, via generala moŝto, – ŝi havas ne tute normalan cerbon: tia sama estis ankaŭ ŝia patrino.</p>

 </div>

 <div class="repliko"> <div id="am1685" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1686">Sed mi efektive petas la manon. Mi enamiĝis.</p>

 </div>

 <div class="repliko"> <div id="am1687" class="parolanto">Urbestro. –</div>

 <p id="am1688">Mi ne povas kredi, via generala moŝto!</p>

 </div>

 <div class="repliko"> <div id="am1689" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1690">Sed oni ja diras al vi!</p>

 </div>

 <div class="repliko"> <div id="am1691" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1692">Mi diras al vi senŝerce ... Mi povas freneziĝi de amo.</p>

 </div>

 <div class="repliko"> <div id="am1693" class="parolanto">Urbestro. –</div>

 <p id="am1694">Mi ne arogas al mi kredi, mi ne valoras tian honoron.</p>

 </div>

 <div class="repliko"> <div id="am1695" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1696">Sed se vi ne konsentos doni al mi la manon de <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>, tiam mi estas preta fari diablo scias kion ...</p>

 </div>

 <div class="repliko"> <div id="am1697" class="parolanto">Urbestro. –</div>

 <p id="am1698">Mi ne povas kredi: plaĉas al vi ŝerci, via generala moŝto!</p>

 </div>

 <div class="repliko"> <div id="am1699" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1700">Ha, kia ŝtipo, efektive! Sed se oni ripetas al vi?</p>

 </div>

 <div class="repliko"> <div id="am1701" class="parolanto">Urbestro. –</div>

 <p id="am1702">Mi ne povas kredi.</p>

 </div>

 <div class="repliko"> <div id="am1703" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1704">Donu, donu! Mi estas homo furioza, mi decidiĝos al ĉio: kiam mi min pafmortigos, oni vin transdonos al la juĝo.</p>

 </div>

 <div class="repliko"> <div id="am1705" class="parolanto">Urbestro. –</div>

 <p id="am1706">Ha, mia Dio! Mi, per Dio, ne estas kulpa, nek anime, nek korpe! Ne volu koleri! Volu agi tiel, kiel plaĉas al via afabla moŝto! Kredu al mi, en mia kapo nun estas ... Mi eĉ mem ne scias, kio fariĝas. Mi fariĝis nun tia malsaĝulo, kia mi neniam ankoraŭ estis.</p>

 </div>

 <div class="repliko"> <div id="am1707" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1708">Nu, benu!</p>

 </div>

 <p id="am1709" class="sceninstrukcio"><em>(<span class="nomo" lang="ru" title="Ne-Esperanta nomo. Lingvo: Rusa">Ĥlestakov</span> aliras kun <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>.)</em></p>

 <div class="repliko"> <div id="am1710" class="parolanto">Urbestro. –</div>

 <p id="am1711">Dio vin benu! sed mi ne estas kulpa! <span class="sceninstrukcio">(<span class="nomo" lang="ru" title="Ne-Esperanta nomo. Lingvo: Rusa">Ĥlestakov</span> kaj <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span> sin kisas, la urbestro ilin rigardas.)</span> Kia diablo! efektive! <span class="sceninstrukcio">(Frotas al si la okulojn.)</span> Ili sin kisas! Ha, mia Dio, ili sin kisas! Efektiva fianĉo. <span class="sceninstrukcio">(Ekkrias, saltante de ĝojo.)</span> Aj, Antono! Aj, Antono! Aj, urbestro! Vidu, kiel la afero ekiris!</p>

 </div>

 </div>

 <div class="sceno"> <h5 id="am1712">Sceno <span class="num" title="">XVI</span>.</h5> <p id="am1713" class="scenajho">La SAMAJ kaj <span class="nomo" lang="ru" title="Ne-Esperanta nomo. Lingvo: Rusa">OSIP</span>.</p>

 <div class="repliko"> <div id="am1714" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1715">La ĉevaloj estas pretaj.</p>

 </div>

 <div class="repliko"> <div id="am1716" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1717">Ha, bone ... Mi tuj iros.</p>

 </div>

 <div class="repliko"> <div id="am1718" class="parolanto">Urbestro. –</div>

 <p id="am1719">Kiel? Plaĉas al vi forveturi?</p>

 </div>

 <div class="repliko"> <div id="am1720" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1721">Jes, mi forveturas.</p>

 </div>

 <div class="repliko"> <div id="am1722" class="parolanto">Urbestro. –</div>

 <p id="am1723">Kaj kiam do, tio estas ... vi bonvolis mem aludi pri ... ŝajnas al mi, pri edziĝo? ...</p>

 </div>

 <div class="repliko"> <div id="am1724" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1725">Ha, tio ... Mi nur por unu minuto, por unu tago al la onklo, – li estas riĉa maljunulo; kaj morgaŭ mi tuj venos returne.</p>

 </div>

 <div class="repliko"> <div id="am1726" class="parolanto">Urbestro. –</div>

 <p id="am1727">Ni neniel kuraĝas reteni vin, esperante vian feliĉan revenon.</p>

 </div>

 <div class="repliko"> <div id="am1728" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1729">Certe, certe, mi en minuto ĉion faras. Adiaŭ, mia amo... ne, simple, mi ne povas esprimi! Adiaŭ, mia koro! <span class="sceninstrukcio">(Kisas la manon de <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>.)</span></p>

 </div>

 <div class="repliko"> <div id="am1730" class="parolanto">Urbestro. –</div>

 <p id="am1731">Sed ĉu vi ne bezonas ion en la vojo? Ŝajnas al mi, ke vi bonvolis havi mankon de mono?</p>

 </div>

 <div class="repliko"> <div id="am1732" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1733">Ho, ne, por kio? <span class="sceninstrukcio">(Iom pripensinte.)</span> Nu, cetere, mi povas akcepti.</p>

 </div>

 <div class="repliko"> <div id="am1734" class="parolanto">Urbestro. –</div>

 <p id="am1735">Kiom vi deziras?</p>

 </div>

 <div class="repliko"> <div id="am1736" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1737">Nu jen, tiam vi donis ducent, t.e. ne ducent, sed kvarcent, – mi ne volas tiri profiton el via eraro, – oni povas sekve ankaŭ nun tiom same, por ke estu ja ĝuste okcent.</p>

 </div>

 <div class="repliko"> <div id="am1738" class="parolanto">Urbestro. –</div>

 <p id="am1739">Tuj! <span class="sceninstrukcio">(Elprenas el la monpaperujo.)</span> Mi havas ĝuste tute novajn paperetojn.</p>

 </div>

 <div class="repliko"> <div id="am1740" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1741">Ha, jes! (Li <span class="sceninstrukcio">prenas kaj trarigardas la banknotojn.)</span> Bone! Oni ja diras, ke ĝi signifas novan feliĉon, kiam la banknotoj estas novaj.</p>

 </div>

 <div class="repliko"> <div id="am1742" class="parolanto">Urbestro. –</div>

 <p id="am1743">Tute vere.</p>

 </div>

 <div class="repliko"> <div id="am1744" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1745">Adiaŭ, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>! Mi multe dankas vin por via gastameco. El mia tuta koro mi konfesas: nenie mi havis tian bonan akcepton. Adiaŭ, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! Adiaŭ, mia koro, <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>! <span class="sceninstrukcio">(Eliras.)</span></p>

 </div>

 <p id="am1746" class="sceninstrukcio"><em>(Malantaŭ la scenejo.)</em></p>

 <div class="repliko"> <div id="am1747" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1748">Adiaŭ, anĝelo de mia animo, <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>!</p>

 </div>

 <div class="repliko"> <div id="am1749" class="parolanto">Voĉo de la urbestro. –</div>

 <p id="am1750">Kiel do vi faras? Vi veturas sur simpla veturilo?</p>

 </div>

 <div class="repliko"> <div id="am1751" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1752">Jes, mi kutimis. Mi ricevas kapdoloron de risortoj.</p>

 </div>

 <div class="repliko"> <div id="am1753" class="parolanto">Voĉo de la veturigisto. –</div>

 <p id="am1754">Tpr ...</p>

 </div>

 <div class="repliko"> <div id="am1755" class="parolanto">Voĉo de la urbestro. –</div>

 <p id="am1756">Tiam oni devas almenaŭ per io kovri, ekzemple per tapiŝeto. Ĉu vi deziras, mi lasos alporti tapiŝeton?</p>

 </div>

 <div class="repliko"> <div id="am1757" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1758">Ne, por kio? Nenio grava; cetere, bone, oni donu tapiŝeton.</p>

 </div>

 <div class="repliko"> <div id="am1759" class="parolanto">Voĉo de la urbestro. –</div>

 <p id="am1760">He, <span class="nomo" lang="ru" title="Ne-Esperanta nomo. Lingvo: Rusa">Avdotja</span>! Iru en la provizejon, elprenu tapiŝon la plej bonan, – tiun kun la blua tono, la persan – plej rapide!</p>

 </div>

 <div class="repliko"> <div id="am1761" class="parolanto">Voĉo de la veturigisto. –</div>

 <p id="am1762">Tpr ...</p>

 </div>

 <div class="repliko"> <div id="am1763" class="parolanto">Voĉo de la urbestro. –</div>

 <p id="am1764">Kiam do vi ordonas atendi vin?</p>

 </div>

 <div class="repliko"> <div id="am1765" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1766">Morgaŭ aŭ postmorgaŭ.</p>

 </div>

 <div class="repliko"> <div id="am1767" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1768">Ha, ĝi estas tapiŝo? Donu ĝin ĉi tien, metu iel! Nun donu de tiu ĉi flanko fojnon.</p>

 </div>

 <div class="repliko"> <div id="am1769" class="parolanto">Voĉo de la veturigisto. –</div>

 <p id="am1770">Tpr ...</p>

 </div>

 <div class="repliko"> <div id="am1771" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Osip</span>. –</div>

 <p id="am1772">Jen de tiu ĉi flanko! ĉi tien! ankoraŭ! bone! estos bonege! <span class="sceninstrukcio">(Batas per la mano la tapiŝon.)</span> Nun sidiĝu, via moŝto!</p>

 </div>

 <div class="repliko"> <div id="am1773" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1774">Adiaŭ, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>!</p>

 </div>

 <div class="repliko"> <div id="am1775" class="parolanto">Voĉo de la urbestro. –</div>

 <p id="am1776">Adiaŭ, via generala moŝto!</p>

 </div>

 <div class="repliko"> <div id="am1777" class="parolanto">Virinaj voĉoj. –</div>

 <p id="am1778">Adiaŭ, <span class="nomo" lang="ru" title="Ne-Esperanta nomo. Lingvo: Rusa">Ivan Aleksandroviĉ</span>!</p>

 </div>

 <div class="repliko"> <div id="am1779" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Ĥlestakov</span>. –</div>

 <p id="am1780">Adiaŭ, patrineto!</p>

 </div>

 <div class="repliko"> <div id="am1781" class="parolanto">Voĉo de la veturigisto. –</div>

 <p id="am1782">He, vi, miaj birdetoj? <span class="sceninstrukcio">(La sonorileto sonoras; la kurteno falas.)</span></p>

 </div>

 </div>

 </div>

 <div class="akto" id="la-revizoro-akto-5"> <h4 id="am1783">AKTO KVINA</h4> <p id="am1784" class="scenajho">La sama ĉambro.</p>

 <div class="sceno"> <h5 id="am1785">Sceno <span class="num" title="">I</span>.</h5> <p id="am1786" class="scenajho">La URBESTRO, <span class="nomo" lang="ru" title="Ne-Esperanta nomo. Lingvo: Rusa">ANNA ANDREJEVNA</span> kaj <span class="nomo" lang="ru" title="Ne-Esperanta nomo. Lingvo: Rusa">MARJA ANTONOVNA</span>.</p>

 <div class="repliko"> <div id="am1787" class="parolanto">Urbestro. –</div>

 <p id="am1788">Kiel, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>? He? Ĉu vi pensis iom pri ĉi tio? Jen, kia riĉa akiro, kanajlaĵo! Nu, konfesu malkaŝe: vi ja eĉ ne sonĝis pri tio – simple el ia urbestredzino subite fariĝi ... fi, kanajlaĵo! ... Kun kia diablo vi parenciĝis!</p>

 </div>

 <div class="repliko"> <div id="am1789" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1790">Tute ne; mi de longe ĉi tion sciis. Por vi ĝi estas mirindaĵo, ĉar vi estas simpla homo, vi neniam vidis bonordajn homojn.</p>

 </div>

 <div class="repliko"> <div id="am1791" class="parolanto">Urbestro. –</div>

 <p id="am1792">Mi mem, mia kara, estas bonorda homo. Tamen efektive, kiam mi ekpensas, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, pri tio, kiaj birdoj ni ambaŭ fariĝis! He, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! Ni alte ekflugis, diabloj ĝin prenu! Nu, atendu, nun mi instruos ĉiujn tiujn amantojn de petoskriboj kaj denuncoj! He, kiu tie estas? <span class="sceninstrukcio">(Eniras superpolicano.)</span> Ha, ĝi estas vi, <span class="nomo" lang="ru" title="Ne-Esperanta nomo. Lingvo: Rusa">Ivan Karpoviĉ</span>! Voku, mia kara, ĉi tien la komercistojn. Nun mi ilin prilaboros, la kanajlojn! Plendi kontraŭ mi! Vidu ilin, la malbenitan judan popolon! Atendu do, miaj kolombetoj! Antaŭe mi regaladis vin nur ĝis la lipharoj, sed nun mi vin regalos ĝis la barbo. Enskribu ĉiujn, kiuj iris plendi kontraŭ mi, kaj antaŭ ĉio tiujn skribistojn, skribistojn, kiuj artifikadis por ili petoskribojn, Kaj anoncu al ĉiuj, ke oni sciu: jen, diru, kian honoron Dio sendis al la urbestro, ke li edzinigas sian filinon ne kun ia simpla homo, sed kun tia, kia ĝis nun neniam ankoraŭ ekzistis en la mondo, kun tia, kiu povas ĉion fari, ĉion, ĉion, ĉion! Al ĉiuj anoncu, ke ĉiuj sciu. Kriu al la tuta popolo, batu la sonorilojn, diablo ĝin prenu! Jam se estas soleno, ĝi estu soleno! <span class="sceninstrukcio">(La superpolicano foriras.)</span> Sekve jen, kiel estas, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, he? Kiel do nun, kie ni loĝos? Ĉi tie aŭ en Peterburgo?</p>

 </div>

 <div class="repliko"> <div id="am1793" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1794">Kompreneble, en Peterburgo. Kiel oni povas resti ĉi tie!</p>

 </div>

 <div class="repliko"> <div id="am1795" class="parolanto">Urbestro. –</div>

 <p id="am1796">Nu, se en Peterburgo, ĝi estu en Peterburgo; tamen estus bone ankaŭ ĉi tie. Nu, mi opinias, la urbestrecon ni devas nun ĵeti al la diablo? Jes, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>?</p>

 </div>

 <div class="repliko"> <div id="am1797" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1798">Kompreneble, kiel oni povas nun paroli pri urbestreco!</p>

 </div>

 <div class="repliko"> <div id="am1799" class="parolanto">Urbestro. –</div>

 <p id="am1800">Nune ja, kiel vi pensas, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, nun oni povas kapti grandan rangon, ĉar li estas frato-kamarado kun ĉiuj ministroj kaj li veturas en la palacon de la regnestro, tial li povas aranĝi tian antaŭenŝovon, ke poste mi povus eĉ enrampi inter la generalojn. Kiel vi opinias, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, ĉu mi povas enrampi inter la generalojn?</p>

 </div>

 <div class="repliko"> <div id="am1801" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1802">Ankaŭ demando! kompreneble, vi povas.</p>

 </div>

 <div class="repliko"> <div id="am1803" class="parolanto">Urbestro. –</div>

 <p id="am1804">Kaj, diablo ĝin prenu, belege estas esti generalo! kavaliraĵon oni metas al vi trans la ŝultron ... kaj kia kavaliraĵo estas preferinda, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, ruĝa aŭ blua?</p>

 </div>

 <div class="repliko"> <div id="am1805" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1806">Kompreneble, blua estas pli bona.</p>

 </div>

 <div class="repliko"> <div id="am1807" class="parolanto">Urbestro. –</div>

 <p id="am1808">He? vidu, kion ŝi ekvolis! Bona estus ankaŭ ruĝa. Efektive ja kial mi volus esti generalo? Ĉar se ekzemple vi devas ien veturi, – kurieroj kaj adjutantoj ĉiam rapidas antaŭe: “ĉevalojn!” Kaj tiam en la stacioj oni al neniu donas, ĉiuj devas atendi: ĉiuj tiuj titolaj konsilantoj, kapitanoj, urbestroj ... kaj vi al neniu donas eĉ la plej malgrandan atenton. Vi tagmanĝas ie ĉe la guberniestro, kaj tie la urbestro staru kaj atendu! he, he, he. <span class="sceninstrukcio">(Forte ridegas.)</span> Jen kanajlaĵo, kio estas alloga!</p>

 </div>

 <div class="repliko"> <div id="am1809" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1810">Al vi nur ĉio maldelikata plaĉas Vi devas memori, ke la vivon ni devas tute ŝanĝi, ke viaj konatoj de nun estos ne ia juĝisto-hundisto, kun kiu vi veturas ĉasi leporojn, aŭ <span class="nomo" lang="ru" title="Ne-Esperanta nomo. Lingvo: Rusa">Zemlanika</span>: kontraŭe, viaj konatoj estos homoj kun la plej aristokrata konduto: grafoj kaj ĉiuj salonuloj... Sed efektive mi tre timas pro vi: iafoje vi subite elparolas tian vorton, kian oni en bona societo neniam aŭdas.</p>

 </div>

 <div class="repliko"> <div id="am1811" class="parolanto">Urbestro. –</div>

 <p id="am1812">Nu, kio do? Vorto ja ne malutilas.</p>

 </div>

 <div class="repliko"> <div id="am1813" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1814">Jes, bona ĝi estis, dum vi estis urbestro; sed tie la vivo estos ja tute alia.</p>

 </div>

 <div class="repliko"> <div id="am1815" class="parolanto">Urbestro. –</div>

 <p id="am1816">Jes, tie, oni diras, ekzistas du fiŝetoj: mureno kaj truto, tiel bongustaj, ke oni lekas al si la fingrojn, kiam oni ilin manĝas.</p>

 </div>

 <div class="repliko"> <div id="am1817" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1818">Li ĉiam nur pri fiŝetoj revas! Mi volas nepre, ke nia domo estu la unua en la ĉefurbo kaj ke en mia ĉambro estu tia parfumo, ke oni ne facile povu eniri kaj oni devu fermeti al si la okulojn. <span class="sceninstrukcio">(Fermetas la okulojn kaj flaras.)</span> Ha, kiel bone!</p>

 </div>

 </div>

 <div class="sceno"> <h5 id="am1819">Sceno <span class="num" title="">II</span>.</h5> <p id="am1820" class="scenajho">La SAMAJ kaj KOMERCISTOJ.</p>

 <div class="repliko"> <div id="am1821" class="parolanto">Urbestro. –</div>

 <p id="am1822">Ha, bonan tagon, miaj plej amataj!</p>

 </div>

 <div class="repliko"> <div id="am1823" class="parolanto">Komercistoj,</div>

 <p id="am1824" class="sceninstrukcio"><em>salutante.</em> –</p>

 <p id="am1825">Ni deziras al vi sanon, nia patro!</p>

 </div>

 <div class="repliko"> <div id="am1826" class="parolanto">Urbestro. –</div>

 <p id="am1827">Nu, miaj kolombetoj, kiel vi fartas? Kiel iras via komercaĵo? Kio, samovaristoj, arŝinistoj, plendi vi ekvolis? Arĥifriponoj, protokanajloj, maraj trompistoj! Plendi? Nu, multe vi atingis? Jen, ili pensas, oni tuj metos lin en malliberejon! ... Ĉu vi scias, sep diabloj kaj unu diablino batu al vi la dentojn, ke ...</p>

 </div>

 <div class="repliko"> <div id="am1828" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1829">Ha, mia Dio, kiajn vortojn, Antoĉjo, vi ŝutas!</p>

 </div>

 <div class="repliko"> <div id="am1830" class="parolanto">Urbestro,</div>

 <p id="am1831" class="sceninstrukcio"><em>malkontente.</em> –</p>

 <p id="am1832">Ha, ne estas nun la tempo por pensi pri vortoj! Ĉu vi scias, ke tiu sama oficisto, al kiu vi plendis, edziĝas nun kun mia filino? Kio? Ha? Kion vi nun diros? Nun mi vin! ... Vi trompas la popolon ... Vi faras kontrakton kun la regna kaso – pri centmil rubloj vi ĝin trompas, donante putran drapon, kaj poste vi oferdonas dudek arŝinojn, kaj vi postulas ankoraŭ, ke oni donu al vi rekompencon por ĉi tio! Ja se oni scius, oni vin ... Kaj li ŝovas ankoraŭ antaŭen sian ventron: li estas komercisto, lin ne tuŝu. “Ni, – li diras, – ne staras pli malalte ol la nobeloj.” Jes, nobelo ... ha, vi, abomena besto! Nobelo lernas sciencojn; lin oni eĉ vergas en la lernejo, sed pro afero bona, por ke li sciu ĉion utilan. Kaj vi kio estas? Vi komencas per friponaĵoj, vin la mastro batas por tio, ke vi ne scias trompi. Kiam vi estas ankoraŭ bubeto, ne scias ankoraŭ “Patron nian”, vi jam trompas; kaj kiam via ventro bareliĝas kaj vi plene ŝtopas al vi la poŝojn, tiam vi levas la nazon! Vidu, kia grava persono! Tial ke vi eltrinkas dekses samovarojn en tago, tiel vi levas la nazon? Sed mi kraĉas al via kapo kaj al via graveco!</p>

 </div>

 <div class="repliko"> <div id="am1833" class="parolanto">Komercistoj,</div>

 <p id="am1834" class="sceninstrukcio"><em>salutante.</em> –</p>

 <p id="am1835">Pardonu nin, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>!</p>

 </div>

 <div class="repliko"> <div id="am1836" class="parolanto">Urbestro. –</div>

 <p id="am1837">Plendi? Kaj kiu helpis vin friponi, kiam vi konstruis ponton kaj kalkule enskribis lignon por dudek mil rubloj, dum en efektiveco vi ne donis eĉ por cent rubloj? Mi vin helpis, vi, kapra barbo! Vi tion ĉi forgesis? Se mi raportus pri tio ĉi, mi povus vin forsendigi Siberion! Kion vi diros? Ha?</p>

 </div>

 <div class="repliko"> <div id="am1838" class="parolanto">Unu el la komercistoj. –</div>

 <p id="am1839">Ni konfesas nian kulpon. <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>! Satano nin tentis. Jam neniam en la tuta vivo ni plendos. Postulu kontentigon kian ajn vi volas, nur ne koleru!</p>

 </div>

 <div class="repliko"> <div id="am1840" class="parolanto">Urbestro. –</div>

 <p id="am1841">Ne koleru! Jen vi nun kuŝas antaŭ miaj piedoj. Kial? Ĉar la sorto min favoris; sed, se la venko estus eĉ iomete sur via flanko, tiam vi, kanajlo, enpremus min profunde en koton kaj vi eĉ pezan trabon metus sur min.</p>

 </div>

 <div class="repliko"> <div id="am1842" class="parolanto">Komercistoj,</div>

 <p id="am1843" class="sceninstrukcio"><em>kliniĝas al la piedoj de la urbestro.</em> –</p>

 <p id="am1844">Ne pereigu nin, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>!</p>

 </div>

 <div class="repliko"> <div id="am1845" class="parolanto">Urbestro. –</div>

 <p id="am1846">“Ne pereigu!” Nun vi petegas “ne pereigu”, kaj antaŭe kio estis? Mi povus vin ... <span class="sceninstrukcio">(Svinginte la manon.) </span>Nu, sed Dio vin pardonu! Sufiĉe! Mi ne memoras longe la malbonon; sed nun rigardu, atentu bone! Mi edzinigas mian filinon ne kun ia simpla nobelo: rigardu, ke la gratulo estu ... vi komprenas? Ne esperu kvietiĝi per ia sekigita sturgeto aŭ per konuso da sukero ... Nu, iru kun Dio! (<span class="sceninstrukcio">La komercistoj foriras.)</span></p>

 </div>

 </div>

 <div class="sceno"> <h5 id="am1847">Sceno <span class="num" title="">III</span>.</h5> <p id="am1848" class="scenajho">La SAMAJ, <span class="nomo" lang="ru" title="Ne-Esperanta nomo. Lingvo: Rusa">AMMOS FJODOROVIĈ</span>, <span class="nomo" lang="ru" title="Ne-Esperanta nomo. Lingvo: Rusa">ARTEMIJ FILIPPOVIĈ</span>, poste <span class="nomo" lang="ru" title="Ne-Esperanta nomo. Lingvo: Rusa">RASTAKOVSKIJ</span>.</p>

 <div class="repliko"> <div id="am1849" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1850" class="sceninstrukcio"><em>ankoraŭ en la pordo.</em> –</p>

 <p id="am1851">Ĉu mi povas kredi al la famo, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>? La sorto sendis al vi eksterordinaran feliĉon?</p>

 </div>

 <div class="repliko"> <div id="am1852" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1853">Mi havas la honoron gratuli vin pro la eksterordinara feliĉo. Mi kore ekĝojis, kiam mi aŭdis. <span class="sceninstrukcio">(Li kisas la manon de <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>.)</span> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! <span class="sceninstrukcio">(Kisante la manon de <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>.)</span> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>!</p>

 </div>

 <div class="repliko"> <div id="am1854" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Rastakovskij</span>,</div>

 <p id="am1855" class="sceninstrukcio"><em>eniras.</em> –</p>

 <p id="am1856">Al <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span> mian gratulon! Dio longigu vian vivon kaj la vivon de la nova paro kaj Li donu al vi idaron grandnombran, nepojn kaj pranepojn! <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! <span class="sceninstrukcio">(Kisas la manon de <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>.)</span> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>! <span class="sceninstrukcio">(Kisas la manon de <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>.)</span></p>

 </div>

 </div>

 <div class="sceno"> <h5 id="am1857">Sceno <span class="num" title="">IV</span>.</h5> <p id="am1858" class="scenajho">La SAMAJ, <span class="nomo" lang="ru" title="Ne-Esperanta nomo. Lingvo: Rusa">KOROBKIN</span> kun la EDZINO, <span class="nomo" lang="ru" title="Ne-Esperanta nomo. Lingvo: Rusa">LULUKOV</span>.</p>

 <div class="repliko"> <div id="am1859" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am1860">Mi havas la honoron gratuli Antonon <span class="nomo" lang="ru" title="Ne-Esperanta nomo. Lingvo: Rusa">Antonoviĉ</span>on! <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! <span class="sceninstrukcio">(Kisas la manon de <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>.)</span> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>! <span class="sceninstrukcio">(Kisas ŝian manon.)</span></p>

 </div>

 <div class="repliko"> <div id="am1861" class="parolanto">Edzino de <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am1862">Mi kore vin gratulas, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, pro la nova feliĉo.</p>

 </div>

 <div class="repliko"> <div id="am1863" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Lulukov</span>. –</div>

 <p id="am1864">Mi havas la honoron gratuli, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! <span class="sceninstrukcio">(Kisas ŝian manon kaj poste, turninte sin al la rigardantoj, klakas per la lango kun mieno de braveco.)</span> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>! Mi havas la honoron gratuli. <span class="sceninstrukcio">(Kisas ŝian manon kaj turnas sin al la rigardantoj kun tia sama braveco.)</span></p>

 </div>

 </div>

 <div class="sceno"> <h5 id="am1865">Sceno <span class="num" title="">V</span>.</h5> <p id="am1866" class="scenajho">MULTO DA GASTOJ <em>en nigraj surtutoj kaj frakoj aliras antaŭe al la mano de <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, dirante: “<span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>!” poste al <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>, dirante: “<span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>!”</em> <span class="nomo" lang="ru" title="Ne-Esperanta nomo. Lingvo: Rusa">BOBĈINSKIJ</span> kaj <span class="nomo" lang="ru" title="Ne-Esperanta nomo. Lingvo: Rusa">DOBĈINSKIJ</span> <em>sin trapuŝas.</em></p>

 <div class="repliko"> <div id="am1867" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1868">Mi havas la honoron gratuli!</p>

 </div>

 <div class="repliko"> <div id="am1869" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1870"><span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>! Mi havas la honoron gratuli.</p>

 </div>

 <div class="repliko"> <div id="am1871" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1872">Ni gratulas pro la feliĉa fariĝo!</p>

 </div>

 <div class="repliko"> <div id="am1873" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1874"><span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>!</p>

 </div>

 <div class="repliko"> <div id="am1875" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1876"><span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! <span class="sceninstrukcio">(Ambaŭ aliras samtempe kaj kunpuŝiĝas per la fruntoj.)</span></p>

 </div>

 <div class="repliko"> <div id="am1877" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1878"><span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>! <span class="sceninstrukcio">(Kisas ŝian manon.)</span> Mi havas la honoron gratuli. Vi havos grandan, grandan bonstaton, vi portos oran veston kaj vi manĝos diversajn delikatajn supojn, tre amuze vi pasigos la tempon ...</p>

 </div>

 <div class="repliko"> <div id="am1879" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>,</div>

 <p id="am1880" class="sceninstrukcio">interrompante. –</p>

 <p id="am1881"><span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>, mi havas la honoron gratuli! Dio donu al vi ĉiuspecan riĉecon, multe da mono kaj fileton tian malgrandan, jen tian! <span class="sceninstrukcio">(Montras per la mano.)</span> Ke oni povu sidigi lin sur la manplaton, jes! Ĉiam la bubeto krias: ŭa! ŭa! ŭa!</p>

 </div>

 </div>

 <div class="sceno"> <h5 id="am1882">Sceno <span class="num" title="">VI</span>.</h5> <p id="am1883" class="scenajho">Ankoraŭ KELKE DA GASTOJ, <em>kiuj iras kisi la manojn</em>, <span class="nomo" lang="ru" title="Ne-Esperanta nomo. Lingvo: Rusa">LUKA LUKIĈ</span> kun sia EDZINO.</p>

 <div class="repliko"> <div id="am1884" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am1885">Ni havas la honoron ...</p>

 </div>

 <div class="repliko"> <div id="am1886" class="parolanto">Edzino de <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am1887" class="sceninstrukcio">kuras antaŭen. –</p>

 <p id="am1888">Mi gratulas vin, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! <span class="sceninstrukcio">(Ili sin kisas.)</span> Kaj mi efektive tiel ekĝojis. Oni diras al mi: “<span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span> edzinigis sian filinon.” – “Ha, mia Dio”, mi ekpensis, kaj mi tiel ekĝojis, ke mi diras al la edzo: “Aŭdu, Lukĉjo, jen kian feliĉon ricevis <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>!” “Nu, – mi diras al mi mem, – dank’ al Dio!” Kaj mi diras al li: “Mi estas tiel ravita, ke mi brulas de senpacienco esprimi persone al <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>”... “Ha, mia Dio, – mi pensas en mi, – <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span> efektive atendis bonan partion por sia filino, kaj jen nun tia sorto: ĝuste tiel fariĝis, kiel ŝi volis”, – kaj efektive mi tiel ekĝojis, ke mi ne povis paroli. Mi ploras, ploras, nu, mi simple ploregas. Jam <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span> diras: “Kial vi, Nanjo, ploras?” – “Lukĉjo, – mi diras, – mi eĉ mem ne scias, la larmoj jen simple fluas rivere.”</p>

 </div>

 <div class="repliko"> <div id="am1889" class="parolanto">Urbestro. –</div>

 <p id="am1890">Mi petas vin, sidiĝu, sinjoroj! He! <span class="nomo" lang="ru" title="Ne-Esperanta nomo. Lingvo: Rusa">Miŝka</span>, alportu ĉi tien pli da seĝoj! <span class="sceninstrukcio">(La gastoj sidiĝas.)</span></p>

 </div>

 </div>

 <div class="sceno"> <h5 id="am1891">Sceno <span class="num" title="">VII</span>.</h5> <p id="am1892" class="scenajho">La SAMAJ, KVARTALESTRO, kaj POLICANOJ.</p>

 <div class="repliko"> <div id="am1893" class="parolanto">Kvartalestro. –</div>

 <p id="am1894">Mi havas la honoron gratuli vin, via moŝto, kaj deziri al vi feliĉon por multaj jaroj.</p>

 </div>

 <div class="repliko"> <div id="am1895" class="parolanto">Urbestro. –</div>

 <p id="am1896">Mi dankas, mi dankas! Mi petas vin sidiĝi, sinjoroj! <span class="sceninstrukcio">(La gastoj sidiĝas.)</span></p>

 </div>

 <div class="repliko"> <div id="am1897" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1898">Sed diru, mi petas, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>, kiamaniere ĉio ĉi tio komenciĝis, t.e., la tutan iom-post-ioman iron de la afero.</p>

 </div>

 <div class="repliko"> <div id="am1899" class="parolanto">Urbestro. –</div>

 <p id="am1900">La iro de la afero estis eksterordinara: plaĉis al li proprapersone fari la proponon.</p>

 </div>

 <div class="repliko"> <div id="am1901" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1902">En tre respekta kaj plej aristokrata maniero. Ĉion li diris treege bone. Li diris: “Mi, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, sole pro estimo al la valoroj de via persono.” Kaj tia bela, edukita homo, kun la plej noblaj principoj! – “Mia vivo, kredu al mi, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, ne valoras por mi eĉ kopekon; mi faras nur tial, ĉar mi estimas viajn eksterordinarajn ecojn.”</p>

 </div>

 <div class="repliko"> <div id="am1903" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1904">Ha, panjo! Tion ĉi li diris ja al mi.</p>

 </div>

 <div class="repliko"> <div id="am1905" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1906">Ĉesu, vi nenion scias, kaj ne miksu vin en aferon ne vian! “Mi, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, miras ...” Tiajn flatajn vortojn li ŝutis ... kaj kiam mi volis diri: “Ni neniel povas esperi tian honoron”, – li subite ĵetis sin genue kaj en tia plej nobla maniero: “<span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>! ne faru min plej malfeliĉa homo! konsentu respondi al miaj sentoj, alie mi finos mian vivon per morto.”</p>

 </div>

 <div class="repliko"> <div id="am1907" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Marja Antonovna</span>. –</div>

 <p id="am1908">Sed, mia panjo, li ja pri mi tion ĉi diris.</p>

 </div>

 <div class="repliko"> <div id="am1909" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1910">Jes, kompreneble ... ankaŭ pri vi li parolis, mi tion ĉi ne neas.</p>

 </div>

 <div class="repliko"> <div id="am1911" class="parolanto">Urbestro. –</div>

 <p id="am1912">Kaj li eĉ ektimigis min: li diris, ke li sin mortpafos. “Mi min pafos, min pafos!” – li diris.</p>

 </div>

 <div class="repliko"> <div id="am1913" class="parolanto">Multaj el la gastoj. –</div>

 <p id="am1914">Kion vi diras!</p>

 </div>

 <div class="repliko"> <div id="am1915" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1916">Kiel originale!</p>

 </div>

 <div class="repliko"> <div id="am1917" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am1918">Jen efektive, tiel destinis la sorto.</p>

 </div>

 <div class="repliko"> <div id="am1919" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1920">Ne la sorto, mia sinjoro – la sorto mem ne regas: la meritoj tion ĉi alportis. <span class="sceninstrukcio">(Al si mem.)</span> Al tia porko ĉiam la feliĉo rampas en la buŝon!</p>

 </div>

 <div class="repliko"> <div id="am1921" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1922">Mi estas preta, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span> vendi al vi tiun ĉashundon, pri kiu vi marĉandis.</p>

 </div>

 <div class="repliko"> <div id="am1923" class="parolanto">Urbestro. –</div>

 <p id="am1924">Ne, ne pri hundoj mi nun pensas.</p>

 </div>

 <div class="repliko"> <div id="am1925" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1926">Nu, se vi ne volas, ni interkonsentos pri alia hundo.</p>

 </div>

 <div class="repliko"> <div id="am1927" class="parolanto">Edzino de <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am1928">Ha, <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>, kiel mi ĝojas pri via feliĉo! vi ne povas prezenti al vi!</p>

 </div>

 <div class="repliko"> <div id="am1929" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am1930">Kie do, permesu demandi, troviĝas nun la eminenta gasto? Mi aŭdis, ke li pro io forveturis.</p>

 </div>

 <div class="repliko"> <div id="am1931" class="parolanto">Urbestro. –</div>

 <p id="am1932">Jes, li forveturis por unu tago pro tre grava afero.</p>

 </div>

 <div class="repliko"> <div id="am1933" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1934">Al sia onklo, por peti lian benon.</p>

 </div>

 <div class="repliko"> <div id="am1935" class="parolanto">Urbestro. –</div>

 <p id="am1936">Peti lian benon; sed tuj morgaŭ ... <span class="sceninstrukcio">(Li ternas; ĉiuj gratulas per brua ĥoro.)</span> Mi tre dankas! Sed tuj morgaŭ li venos returne ... <span class="sceninstrukcio">(Li ternas; bruo de gratuloj; el ĉiuj voĉoj oni aŭdas la plej klare jenajn:)</span></p>

 </div>

 <div class="repliko"> <div id="am1937" class="parolanto">Voĉo de la kvartalestro. –</div>

 <p id="am1938">Mi deziras sanon al via moŝto!</p>

 </div>

 <div class="repliko"> <div id="am1939" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am1940">Centon da jaroj kaj sakon da oro!</p>

 </div>

 <div class="repliko"> <div id="am1941" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am1942">Longigu Dio la vivon ĝis ekstrema mezuro!</p>

 </div>

 <div class="repliko"> <div id="am1943" class="parolanto">Voĉo de <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1944">Krevu kaj pereu!</p>

 </div>

 <div class="repliko"> <div id="am1945" class="parolanto">Voĉo de la edzino de <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am1946">La diablo vin prenu!</p>

 </div>

 <div class="repliko"> <div id="am1947" class="parolanto">Urbestro. –</div>

 <p id="am1948">Mi humile vin dankas! Ankaŭ al vi mi tion saman deziras.</p>

 </div>

 <div class="repliko"> <div id="am1949" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1950">Ni intencas nun loĝi en Peterburgo. Ĉar tie ĉi, mi konfesas, estas tia aero ... jam tro vilaĝa! ... Mi konfesas, granda malagrablaĵo ... Jen ankaŭ mia edzo ... Li tie ricevos generalan rangon.</p>

 </div>

 <div class="repliko"> <div id="am1951" class="parolanto">Urbestro. –</div>

 <p id="am1952">Jes, mi konfesas, sinjoroj, diabloj prenu, mi tre volas esti generalo.</p>

 </div>

 <div class="repliko"> <div id="am1953" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am1954">Kaj Dio al vi donos!</p>

 </div>

 <div class="repliko"> <div id="am1955" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Rastakovskij</span>. –</div>

 <p id="am1956">Homo ne povas, sed Dio ĉion povas.</p>

 </div>

 <div class="repliko"> <div id="am1957" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1958">Granda ŝipo bezonas grandan akvon.</p>

 </div>

 <div class="repliko"> <div id="am1959" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am1960">Kiel la meritoj, tiel la honoro.</p>

 </div>

 <div class="repliko"> <div id="am1961" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am1962" class="sceninstrukcio">al si mem. –</p>

 <p id="am1963">Jen estos bele, se li efektive fariĝos generalo. Jen al li jam certe generaleco konvenus, kiel selo al bovino! Nu, ne, ĝis tio estas ankoraŭ malproksime. Tie ĉi estas pli gravaj ol vi, kaj tamen ili ĝis nun ankoraŭ ne estas generaloj.</p>

 </div>

 <div class="repliko"> <div id="am1964" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>,</div>

 <p id="am1965" class="sceninstrukcio">al si mem. –</p>

 <p id="am1966">Vidu lin, diablo lin prenu, li jam eĉ al generaleco sin puŝas! Kiu scias, eble li efektive ankoraŭ fariĝos generalo. Fierecon, diablo lin prenu, li ja havas sufiĉe. <span class="sceninstrukcio">(Al la urbestro.)</span> Tiam, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>, ankaŭ nin ne forgesu.</p>

 </div>

 <div class="repliko"> <div id="am1967" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am1968">Kaj se io okazos, ekzemple ia bezono en la aferoj, ne rifuzu al ni vian protektadon!</p>

 </div>

 <div class="repliko"> <div id="am1969" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am1970">En la venonta jaro mi veturigos mian fileton al la ĉefurbo, por ke li estu utila al la regno; tiam estu bona, komplezu al li per via protektado, anstataŭ patro al la orfo.</p>

 </div>

 <div class="repliko"> <div id="am1971" class="parolanto">Urbestro. –</div>

 <p id="am1972">Mi estas preta, de mia flanko mi volonte penos.</p>

 </div>

 <div class="repliko"> <div id="am1973" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1974">Vi, Antoĉjo, ĉiam rapidas kun la promesoj. Unue, vi tute ne havos tempon, por pensi pri ĉi tio. Kaj kiel oni povas kaj por kio oni devas ŝarĝi sin per tiaj promesoj?</p>

 </div>

 <div class="repliko"> <div id="am1975" class="parolanto">Urbestro. –</div>

 <p id="am1976">Kial do, mia koro? Iafoje oni povas.</p>

 </div>

 <div class="repliko"> <div id="am1977" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am1978">Kompreneble, iafoje oni povas, sed ne al ĉiu senvalorulo oni ja povas doni sian protektadon.</p>

 </div>

 <div class="repliko"> <div id="am1979" class="parolanto">Edzino de <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am1980">Vi aŭdis, kiel ŝi nun traktas?</p>

 </div>

 <div class="repliko"> <div id="am1981" class="parolanto">Gastino. –</div>

 <p id="am1982">Jes, ŝi ĉiam estis tia; mi ŝin konas: se vi sidigos ŝin al la tablo, ŝi tuj ankaŭ la piedojn...</p>

 </div>

 </div>

 <div class="sceno"> <h5 id="am1983">Sceno <span class="num" title="">VIII</span>.</h5> <p id="am1984" class="scenajho">La SAMAJ kaj la POŜTESTRO, <em>enkuras rapidege kun dissigelita letero en la mano.</em></p>

 <div class="repliko"> <div id="am1985" class="parolanto">Poŝtestro. –</div>

 <p id="am1986">Mirinda afero, sinjoroj! La oficisto, kiun ni prenis por revizoro, estis ne revizoro.</p>

 </div>

 <div class="repliko"> <div id="am1987" class="parolanto">Ĉiuj. –</div>

 <p id="am1988">Kiel, ne revizoro?</p>

 </div>

 <div class="repliko"> <div id="am1989" class="parolanto">Poŝtestro. –</div>

 <p id="am1990">Tute ne revizoro, – mi eksciis tion ĉi el letero.</p>

 </div>

 <div class="repliko"> <div id="am1991" class="parolanto">Urbestro. –</div>

 <p id="am1992">Kion, kion vi diras? El kiu letero?</p>

 </div>

 <div class="repliko"> <div id="am1993" class="parolanto">Poŝtestro. –</div>

 <p id="am1994">Nu, el lia propra letero. Oni alportis al mi al la poŝto leteron. Mi ekrigardis la adreson kaj mi vidas: “en la straton Poŝtoficejan.” Mi preskaŭ svenis de konsterniĝo. “Nu, – mi ekpensis en mi, – certe li trovis malordon en la poŝta parto kaj li nun raportas al la estraro.” Mi prenis kaj dissigelis.</p>

 </div>

 <div class="repliko"> <div id="am1995" class="parolanto">Urbestro. –</div>

 <p id="am1996">Kiel do vi ...?</p>

 </div>

 <div class="repliko"> <div id="am1997" class="parolanto">Poŝtestro. –</div>

 <p id="am1998">Mi mem ne scias. Nenatura forto min igis. Jam mi estis vokinta la kurieron, por forsendi la leteron per ekspreso, sed tia scivolo min atakis, kian mi ankoraŭ neniam sentis. Mi ne povas, ne povas, mi sentas, ke mi ne povas! Ĝi tiras min, simple min tiras! En unu orelo mi kvazaŭ aŭdas: “He, ne dissigelu, vi pereos kiel kokino”, kaj en la dua orelo kvazaŭ ia demono murmuras: “Dissigelu, dissigelu, dissigelu!” Kaj kiam mi ekprenis la sigelvakson – fajro ekkuris tra miaj membroj, kaj kiam mi dissigelis – mi eksentis froston, veran froston. La manoj tremas kaj ĉio nebuliĝis antaŭ miaj okuloj.</p>

 </div>

 <div class="repliko"> <div id="am1999" class="parolanto">Urbestro. –</div>

 <p id="am2000">Sed kiel do vi permesis al vi dissigeli la leteron de tia rajtigita persono.</p>

 </div>

 <div class="repliko"> <div id="am2001" class="parolanto">Poŝtestro. –</div>

 <p id="am2002">Tio ja estas la tuta afero, ke li ne estas rajtigita kaj li ne estas persono!</p>

 </div>

 <div class="repliko"> <div id="am2003" class="parolanto">Urbestro. –</div>

 <p id="am2004">Kio do li estas laŭ via opinio?</p>

 </div>

 <div class="repliko"> <div id="am2005" class="parolanto">Poŝtestro. –</div>

 <p id="am2006">Nek io nek alio; diablo scias, kio!</p>

 </div>

 <div class="repliko"> <div id="am2007" class="parolanto">Urbestro,</div>

 <p id="am2008" class="sceninstrukcio"><em>flamiĝe.</em> –</p>

 <p id="am2009">Kiel nek io nek alio? Kiel vi kuraĝas nomi lin nek io nek alio kaj eĉ ankoraŭ diablo scias kio? Mi vin arestigos ...</p>

 </div>

 <div class="repliko"> <div id="am2010" class="parolanto">Poŝtestro, –</div>

 <p id="am2011">Kiu? Vi?</p>

 </div>

 <div class="repliko"> <div id="am2012" class="parolanto">Urbestro. –</div>

 <p id="am2013">Jes, mi!</p>

 </div>

 <div class="repliko"> <div id="am2014" class="parolanto">Poŝtestro. –</div>

 <p id="am2015">Por tio ĉi viaj manoj estas tro mallongaj.</p>

 </div>

 <div class="repliko"> <div id="am2016" class="parolanto">Urbestro. –</div>

 <p id="am2017">Ĉu vi scias, ke li edziĝas kun mia filino, ke mi mem estos grandrangulo, ke mi forsendigos rekte en Siberion?</p>

 </div>

 <div class="repliko"> <div id="am2018" class="parolanto">Poŝtestro. –</div>

 <p id="am2019">He, <span class="nomo" lang="ru" title="Ne-Esperanta nomo. Lingvo: Rusa">Anton Antonoviĉ</span>! Kial paroli pri Siberio? Siberio estas malproksima. Jen, pli bone mi legos al vi, sinjoroj, vi permesas legi la leteron?</p>

 </div>

 <div class="repliko"> <div id="am2020" class="parolanto">Ĉiuj. –</div>

 <p id="am2021">Legu, legu!</p>

 </div>

 <div class="repliko"> <div id="am2022" class="parolanto">Poŝtestro,</div>

 <p id="am2023" class="sceninstrukcio">legas. –</p>

 <p id="am2024">“Mi rapidas raporti al vi, mia kara <span class="nomo" lang="ru" title="Ne-Esperanta nomo. Lingvo: Rusa">Trjapiĉkin</span>, kiaj mirindaĵoj al mi fariĝas. En la vojo tute senmonigis min infanteria kapitano, tiel, ke la hotelmastro volis jam meti min en malliberejon; subite, laŭ mia peterburga fizionomio kaj laŭ miaj vestoj, la tuta urbo prenis min por general-gubernatoro. Kaj mi loĝas nun ĉe la urbestro, ĝuas bonan vivon, amindumas senlime lian edzinon kaj filinon; mi nur ne decidis ankoraŭ, de kiu el ili mi devas komenci, – mi pensas, ke mi komencos de la patrino, ĉar ŝajnas al mi, ke ŝi estas tuj preta por ĉiuj komplezoj. Ĉu vi memoras, kiel ni kune suferis mizeron, tagmanĝadis per friponaĵoj, kaj kiel unu fojon la sukeraĵisto kaptis min per la kolumo pro la kuketoj, kiujn mi formanĝis je la kalkulo de la enspezoj de la angla reĝo? Nun estas tute alia afero. Ĉiuj donas al mi prunte, kiom mi volas. Teruraj originaloj! Vi mortus de ridado. Mi scias, ke vi skribas iafoje artikoletojn, – enmetu ilin en vian literaturon. Unue: la urbestro – malsaĝa kiel maljuna ĉevalo ...”</p>

 </div>

 <div class="repliko"> <div id="am2025" class="parolanto">Urbestro. –</div>

 <p id="am2026">Ne povas esti! ĝi tie ne estas!</p>

 </div>

 <div class="repliko"> <div id="am2027" class="parolanto">Poŝtestro,</div>

 <p id="am2028" class="sceninstrukcio"><em>montras la leteron.</em> –</p>

 <p id="am2029">Legu mem.</p>

 </div>

 <div class="repliko"> <div id="am2030" class="parolanto">Urbestro,</div>

 <p id="am2031" class="sceninstrukcio"><em>legas.</em> –</p>

 <p id="am2032">“Kiel maljuna ĉevalo.” – Ne povas esti! Vi mem tion ĉi skribis.</p>

 </div>

 <div class="repliko"> <div id="am2033" class="parolanto">Poŝtestro. –</div>

 <p id="am2034">Kial do mi skribus?</p>

 </div>

 <div class="repliko"> <div id="am2035" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2036">Legu!</p>

 </div>

 <div class="repliko"> <div id="am2037" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am2038">Legu!</p>

 </div>

 <div class="repliko"> <div id="am2039" class="parolanto">Poŝtestro,</div>

 <p id="am2040" class="sceninstrukcio"><em>legas plue.</em> –</p>

 <p id="am2041">“La urbestro – malsaĝa, kiel maljuna ĉevalo ...”</p>

 </div>

 <div class="repliko"> <div id="am2042" class="parolanto">Urbestro. –</div>

 <p id="am2043">Ho! diablo ĝin prenu! Oni devas ankoraŭ ripeti! kvazaŭ ĝi sen tio jam tie ne starus.</p>

 </div>

 <div class="repliko"> <div id="am2044" class="parolanto">Poŝtestro,</div>

 <p id="am2045" class="sceninstrukcio"><em>legante plue.</em> –</p>

 <p id="am2046">Hm ... hm ... hm ... “maljuna ĉevalo. – La poŝtestro estas ankaŭ bona homo ...” <span class="sceninstrukcio">(Ĉesante legi.)</span> Nu, tie ĉi li ankaŭ pri mi malkonvene sin esprimis.</p>

 </div>

 <div class="repliko"> <div id="am2047" class="parolanto">Urbestro. –</div>

 <p id="am2048">Ne, legu!</p>

 </div>

 <div class="repliko"> <div id="am2049" class="parolanto">Poŝtestro. –</div>

 <p id="am2050">Sed por kio do?</p>

 </div>

 <div class="repliko"> <div id="am2051" class="parolanto">Urbestro. –</div>

 <p id="am2052">Ne, diablo ĝin prenu, kiam oni komencis jam legi, tiam, oni legu! Legu ĉion!</p>

 </div>

 <div class="repliko"> <div id="am2053" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2054">Permesu, mi legos. <span class="sceninstrukcio">(Li surmetas okulvitrojn kaj legas.)</span> “La poŝtestro estas vera portreto de la departementa pordisto <span class="nomo" lang="ru" title="Ne-Esperanta nomo. Lingvo: Rusa">Miĥejev</span>; kredeble li, kanajlo, ankaŭ drinkas brandon.”</p>

 </div>

 <div class="repliko"> <div id="am2055" class="parolanto">Poŝtestro,</div>

 <p id="am2056" class="sceninstrukcio"><em>al la rigardantoj.</em> –</p>

 <p id="am2057">Nu, sentaŭga bubo, kiun oni devas vergi: nenio pli!</p>

 </div>

 <div class="repliko"> <div id="am2058" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>,</div>

 <p id="am2059" class="sceninstrukcio"><em>legante plue.</em> –</p>

 <p id="am2060">“La kuratoro de <abbr>kaduku</abbr> ... i ... i ... i” <span class="sceninstrukcio">(Balbutas.)</span></p>

 </div>

 <div class="repliko"> <div id="am2061" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am2062">Kial do vi haltis?</p>

 </div>

 <div class="repliko"> <div id="am2063" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2064">Nu, nelegeble skribite ... cetere oni vidas, ke sentaŭgulo.</p>

 </div>

 <div class="repliko"> <div id="am2065" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am2066">Donu al mi! Mi pensas, ke miaj okuloj estas pli bonaj. <span class="sceninstrukcio">(Li prenas la leteron.)</span></p>

 </div>

 <div class="repliko"> <div id="am2067" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>,</div>

 <p id="am2068" class="sceninstrukcio"><em>ne donante la leteron.</em> –</p>

 <p id="am2069">Ne, tiun ĉi lokon oni povas forlasi, poste ĉio estas jam legebla.</p>

 </div>

 <div class="repliko"> <div id="am2070" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am2071">Sed permesu, mi jam scias.</p>

 </div>

 <div class="repliko"> <div id="am2072" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2073">Tralegi mi eĉ mem povus: plue efektive ĉio estas bone legebla.</p>

 </div>

 <div class="repliko"> <div id="am2074" class="parolanto">Poŝtestro. –</div>

 <p id="am2075">Ne, ĉion legu! antaŭe oni ja ĉion legis.</p>

 </div>

 <div class="repliko"> <div id="am2076" class="parolanto">Ĉiuj. –</div>

 <p id="am2077">Fordonu, <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>, fordonu la leteron! <span class="sceninstrukcio">(Al <span class="nomo" lang="ru" title="Ne-Esperanta nomo. Lingvo: Rusa">Korobkin</span>.)</span> legu.</p>

 </div>

 <div class="repliko"> <div id="am2078" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2079">Tuj. <span class="sceninstrukcio">(Fordonas la leteron.)</span> Jen, mi petas ... <span class="sceninstrukcio">(Kovras per la fingro.)</span> Jen de tie ĉi legu. <span class="sceninstrukcio">(Ĉiuj atakas lin.)</span></p>

 </div>

 <div class="repliko"> <div id="am2080" class="parolanto">Poŝtestro. –</div>

 <p id="am2081">Legu, legu! Sensencaĵo, ĉion legu!</p>

 </div>

 <div class="repliko"> <div id="am2082" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>,</div>

 <p id="am2083" class="sceninstrukcio"><em>legas.</em> –</p>

 <p id="am2084">“La kuratoro de kadukulejoj <span class="nomo" lang="ru" title="Ne-Esperanta nomo. Lingvo: Rusa">Zemlanika</span> – tute kiel porko en la noktoĉapo.”</p>

 </div>

 <div class="repliko"> <div id="am2085" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>,</div>

 <p id="am2086" class="sceninstrukcio"><em>al la rigardantoj.</em> –</p>

 <p id="am2087">Eĉ ne sprite! Porko en noktoĉapo! Kiel do porko povas esti en noktoĉapo?</p>

 </div>

 <div class="repliko"> <div id="am2088" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>,</div>

 <p id="am2089" class="sceninstrukcio"><em>legante plue.</em> –</p>

 <p id="am2090">“La inspektoro de lernejoj tute malbonodoras per bulbo.”</p>

 </div>

 <div class="repliko"> <div id="am2091" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>,</div>

 <p id="am2092" class="sceninstrukcio"><em>al la rigardantoj.</em> –</p>

 <p id="am2093">Por Dio, eĉ neniam mi prenis bulbon en la buŝon.</p>

 </div>

 <div class="repliko"> <div id="am2094" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am2095" class="sceninstrukcio"><em>al si mem.</em> –</p>

 <p id="am2096">Dank’ al Dio, almenaŭ pri mi nenio estas dirita!</p>

 </div>

 <div class="repliko"> <div id="am2097" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>,</div>

 <p id="am2098" class="sceninstrukcio"><em>legas.</em> –</p>

 <p id="am2099">“La juĝisto...”</p>

 </div>

 <div class="repliko"> <div id="am2100" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am2101">Jen vi havas! <span class="sceninstrukcio">(Laŭte.)</span> Sinjoroj, mi pensas, ke la letero estas longa. Kaj kiun diablon ni en ĝi bezonas: legi tian abomenaĵon!</p>

 </div>

 <div class="repliko"> <div id="am2102" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am2103">Ne!</p>

 </div>

 <div class="repliko"> <div id="am2104" class="parolanto">Poŝtestro. –</div>

 <p id="am2105">Ne, legu!</p>

 </div>

 <div class="repliko"> <div id="am2106" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2107">Ne, vi devas legi!</p>

 </div>

 <div class="repliko"> <div id="am2108" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>,</div>

 <p id="am2109" class="sceninstrukcio"><em>daŭrigas.</em> –</p>

 <p id="am2110">“La juĝisto <span class="nomo" lang="ru" title="Ne-Esperanta nomo. Lingvo: Rusa">Ljapkin-Tjapkin</span> estas en plej alta grado <span class="fremda" lang="ru" title="Ne-Esperanta teksto. Lingvo: Rusa">moveton</span>o...” <span class="sceninstrukcio">(Haltas.)</span> Kredeble franca vorto.</p>

 </div>

 <div class="repliko"> <div id="am2111" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am2112">Diablo ĝin scias, kion ĝi signifas! Ankoraŭ bone, se nur fripono; povas esti, ke eĉ io pli malbona.</p>

 </div>

 <div class="repliko"> <div id="am2113" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Korobkin</span>,</div>

 <p id="am2114" class="sceninstrukcio"><em>legante plue.</em> –</p>

 <p id="am2115">“Cetere, ili estas homoj gastamaj kaj bonkoraj. Adiaŭ, mia koro <span class="nomo" lang="ru" title="Ne-Esperanta nomo. Lingvo: Rusa">Trjapiĉkin</span>. Mi mem, laŭ via ekzemplo, volas okupi min per literaturo. Enue estas, mia kara, tiel vivi, oni volas fine ian nutraĵon por la animo. Mi vidas, mi devas efektive okupi min per io alta. Skribu al mi en la <span class="nomo" lang="ru" title="Ne-Esperanta nomo. Lingvo: Rusa">Saratov</span>an gubernion, kaj de tie en la vilaĝon <span class="nomo" lang="ru" title="Ne-Esperanta nomo. Lingvo: Rusa">Podkatilovka</span>.” <span class="sceninstrukcio">(Li turnas la leteron kaj legas la adreson.)</span> “Al lia moŝto, sinjoro <span class="nomo" lang="ru" title="Ne-Esperanta nomo. Lingvo: Rusa">Ivan Vasiljeviĉ Trjapiĉkin</span>, en Sankt-Peterburgo, strato Poŝtoficeja, domo numero naŭdek-sep, en la korto, tria etaĝo, dekstre.”</p>

 </div>

 <div class="repliko"> <div id="am2116" class="parolanto">Unu el la sinjorinoj. –</div>

 <p id="am2117">Kia skandalo neatendita!</p>

 </div>

 <div class="repliko"> <div id="am2118" class="parolanto">Urbestro. –</div>

 <p id="am2119">Jen, kiam li buĉis, efektive buĉis! Mi estas mortigita, mortigita, tute mortigita! Nenion mi vidas: mi vidas nur iajn porkajn buŝegojn anstataŭ vizaĝoj, nenion pli ... Revenigu, revenigu lin! <span class="sceninstrukcio">(Svingas la manon.)</span></p>

 </div>

 <div class="repliko"> <div id="am2120" class="parolanto">Poŝtestro. –</div>

 <p id="am2121">Kiel revenigi! Ĝuste al la malfeliĉo oni ordonis al la administranto doni la plej bonan ĉevaltrion; la diablo min puŝis doni ordonojn eĉ por la plua vojo.</p>

 </div>

 <div class="repliko"> <div id="am2122" class="parolanto">Edzino de <span class="nomo" lang="ru" title="Ne-Esperanta nomo. Lingvo: Rusa">Korobkin</span>. –</div>

 <p id="am2123">Jen efektive, jen senekzempla konfuzo!</p>

 </div>

 <div class="repliko"> <div id="am2124" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am2125">Tamen, diabloj ĝin prenu, sinjoroj! Li prenis de mi prunte tricent rublojn.</p>

 </div>

 <div class="repliko"> <div id="am2126" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2127">De mi ankaŭ tricent rublojn.</p>

 </div>

 <div class="repliko"> <div id="am2128" class="parolanto">Poŝtestro,</div>

 <p id="am2129" class="sceninstrukcio"><em>ĝemas.</em> –</p>

 <p id="am2130">Ho! ankaŭ de mi tricent rublojn.</p>

 </div>

 <div class="repliko"> <div id="am2131" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am2132">De mi kune kun <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span> sesdek-kvin per banknotoj, jes, sinjoroj.</p>

 </div>

 <div class="repliko"> <div id="am2133" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>,</div>

 <p id="am2134" class="sceninstrukcio"><em>embarase disŝovas la brakojn.</em> –</p>

 <p id="am2135">Kiel do, sinjoroj? Kiel do, efektive, ni tiel enfalis?</p>

 </div>

 <div class="repliko"> <div id="am2136" class="parolanto">Urbestro,</div>

 <p id="am2137" class="sceninstrukcio"><em>batas sin en la frunton.</em> –</p>

 <p id="am2138">Kiamaniere mi ... ne, kiamaniere mi, maljuna malsaĝulo...? Mi perdis, malsaĝa ŝafo, mian tutan saĝon! ... Tridek jarojn mi estas en la servado; neniu komercisto, neniu entreprenisto povis min trompi; friponojn plej friponajn mi trompadis, ruzulojn kaj kanajlojn tiajn, kiuj la tutan mondon povus priŝteli, mi kaptadis sur hokon. Tri guberniestrojn mi trompis! ... Kion mi diras, guberniestrojn! <span class="sceninstrukcio">(Svingas la manon.)</span> Eĉ ne valoras paroli pri guberniestroj...</p>

 </div>

 <div class="repliko"> <div id="am2139" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Anna Andrejevna</span>. –</div>

 <p id="am2140">Sed ĝi ne povas esti, Antoĉjo; li fianĉiĝis kun Manjo ...</p>

 </div>

 <div class="repliko"> <div id="am2141" class="parolanto">Urbestro,</div>

 <p id="am2142" class="sceninstrukcio"><em>kolere.</em> –</p>

 <p id="am2143">Fianĉiĝis! Figo kun butero, jen estos al vi fianĉiĝo! Ŝovas sin al mi en la okulojn kun fianĉiĝo! ... <span class="sceninstrukcio">(Furioze.)</span> Jen, rigardu, rigardu, la tuta mondo, la tuta kristanaro, ĉiuj rigardu, kiel azenigita estas la urbestro! Malsaĝulo vi nomu lin, malsaĝulo, la maljunan kanajlon! <span class="sceninstrukcio">(Minacas al si mem per la pugno.)</span> He, vi, diknazulo! Ŝtopileton, ĉifonon li prenis por grava homo! Jen li nun tra la tuta vojo tintas per sonorileto! Tra la tuta mondo li disportos la historion. Ne sufiĉe ke vi fariĝos objekto de mokado – troviĝos plumknaristo, paperŝmiristo, kiu eĉ en komedion vin enmetos. Jen tio estas dolora! Li ne indulgos vian rangon nek oficon, kaj ĉiuj nudigos la dentojn kaj aplaŭdos. Kion vi ridas? Pri vi mem vi ridas! He, vi! ... <span class="sceninstrukcio">(De kolero li batas per la piedoj la plankon.)</span> Mi ĉiujn tiujn paperŝmiristojn ... Hu, plumknaristoj, liberaluloj malbenitaj! Semo de la diablo! Mi ligus vin ĉiujn en unu pakon, mi frotus vin ĉiujn al faruno kaj al la diablo mi donus vin ĉiujn por subŝtofo! En lian ĉapon mi ŝutus vin, tien! ... (<span class="sceninstrukcio">Li skuas la pugnon kaj batas per la kalkanumo la plankon. Post kelka silento:)</span> Ĝis nun mi ne povas reveni al normala stato. Jen, efektive, se Dio volas iun puni, li antaŭe forprenas de li la saĝon. Nu, kio en tiu ventkapulo estas simila al revizoro? Nenio estis! Ne estis simple eĉ duonfingro da simileco – kaj subite ĉiuj ekkriis: revizoro! revizoro! Nu, kiu la unua ektrumpetis, ke li estas revizoro? Respondu!</p>

 </div>

 <div class="repliko"> <div id="am2144" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>,</div>

 <p id="am2145" class="sceninstrukcio"><em>dispuŝante la brakojn.</em> –</p>

 <p id="am2146">Kiel ĝi fariĝis – eĉ se vi mortigos min, mi ne povus klarigi. Kvazaŭ ia nebulo atakis, diablo konfuzis.</p>

 </div>

 <div class="repliko"> <div id="am2147" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am2148">Kiu eltrumpetis? Jen, kiu eltrumpetis: tiuj ĉi bravuloj <span class="sceninstrukcio">(Montras <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>-n kaj <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>-n.)</span></p>

 </div>

 <div class="repliko"> <div id="am2149" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am2150">Per Dio, ne mi! mi eĉ ne intencis...</p>

 </div>

 <div class="repliko"> <div id="am2151" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am2152">Mi nenion, tute nenion...</p>

 </div>

 <div class="repliko"> <div id="am2153" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2154">Kompreneble, vi.</p>

 </div>

 <div class="repliko"> <div id="am2155" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am2156">Sendube. Ili alkuris el la hotelo kiel frenezuloj: “Li alveturis, li alveturis, kaj monon li ne pagas...” Ili trovis gravan birdon!</p>

 </div>

 <div class="repliko"> <div id="am2157" class="parolanto">Urbestro. –</div>

 <p id="am2158">Kompreneble, vi! ĉikanistoj de la urbo, mensogistoj malbenitaj!</p>

 </div>

 <div class="repliko"> <div id="am2159" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2160">Diablo vin prenu kun via revizoro kaj viaj rakontoj.</p>

 </div>

 <div class="repliko"> <div id="am2161" class="parolanto">Urbestro. –</div>

 <p id="am2162">Vi nur kuradas tra la urbo kaj konfuzas ĉiujn, vi, krakiloj malbenitaj. Malverajn famojn vi semas, pigoj mallongvostaj.</p>

 </div>

 <div class="repliko"> <div id="am2163" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Ammos Fjodoroviĉ</span>. –</div>

 <p id="am2164">Ŝmiristoj malbenitaj!</p>

 </div>

 <div class="repliko"> <div id="am2165" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>. –</div>

 <p id="am2166">Noktoĉapoj!</p>

 </div>

 <div class="repliko"> <div id="am2167" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Artemij Filippoviĉ</span>. –</div>

 <p id="am2168">Nazofluuloj mallongventraj! <span class="sceninstrukcio">(ĉiuj ĉirkaŭas ilin.)</span></p>

 </div>

 <div class="repliko"> <div id="am2169" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am2170">Per Dio, ĝi ne estis mi, ĝi estis <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>.</p>

 </div>

 <div class="repliko"> <div id="am2171" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span>. –</div>

 <p id="am2172">He, ne <span class="nomo" lang="ru" title="Ne-Esperanta nomo. Lingvo: Rusa">Pjotr Ivanoviĉ</span>, vi ja la unua tion...</p>

 </div>

 <div class="repliko"> <div id="am2173" class="parolanto"> <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span>. –</div>

 <p id="am2174">Nu, ne; la unua estis vi.</p>

 </div>

 </div>

 <div class="sceno"> <h5 id="am2175">Lasta sceno.</h5> <p id="am2176" class="scenajho">La SAMAJ kaj ĜENDARMO.</p>

 <div class="repliko"> <div id="am2177" class="parolanto">Ĝendarmo. –</div>

 <p id="am2178">Oficisto el Peterburgo, kiu alveturis laŭ imperiestra ordono, postulas, ke vi tuj venu al li. Li enloĝiĝis en la hotelo. <span class="sceninstrukcio">(La elparolitaj vortoj frapas ĉiujn kiel tondro. Sono de surpriziĝo elflugas ĥore el la buŝoj de la sinjorinoj; la tuta grupo, subite ŝanĝinte la situacion, restas kvazaŭ ŝtonigita.)</span></p>

 </div>

 <p id="am2179" class="scenajho">Muta sceno.</p>

 <p id="am2180" class="sceninstrukcio"><em>La urbestro en la mezo, en formo de kolono, kun etenditaj brakoj kaj kun kapo klinita malantaŭen. Dekstre de li lia edzino kaj filino ekmovinte al li sian tutan korpon; post ili la poŝtestro, ricevinte la formon de demanda signo, turnita al la rigardantoj; post li <span class="nomo" lang="ru" title="Ne-Esperanta nomo. Lingvo: Rusa">Luka Lukiĉ</span>, konfuzegita en plej senkulpa maniero; post li, ĉe la bordo de la scenejo, tri sinjorinoj, gastinoj, apogiĝinte unu al alia kun la plej satira vizaĝesprimo, rilatanta rekte al la familio de la urbestro. Maldekstre de la urbestro: <span class="nomo" lang="ru" title="Ne-Esperanta nomo. Lingvo: Rusa">Zemlanika</span>, klininte la kapon iom flanken, kvazaŭ li ion aŭskultas; post li la juĝisto kun disŝovitaj brakoj, sidfleksiĝinte preskaŭ ĝis la planko kaj farinte per la lipoj tian movon, kvazaŭ li volus ekfajfi, aŭ elparoli: “Jen vi havas!” Post li <span class="nomo" lang="ru" title="Ne-Esperanta nomo. Lingvo: Rusa">Korobkin</span>, turninte sin al la rigardantoj kun fermetita okulo kaj satira aludo pri la urbestro; post li, ĉe la bordo, <span class="nomo" lang="ru" title="Ne-Esperanta nomo. Lingvo: Rusa">Dobĉinskij</span> kaj <span class="nomo" lang="ru" title="Ne-Esperanta nomo. Lingvo: Rusa">Bobĉinskij</span> kun reciproke aldirektita movo de la manoj kaj malfermitaj buŝoj kaj reciproke sin rigardante per larĝe malfermitaj okuloj. La ceteraj gastoj restas simple kiel kolonoj. Preskaŭ unu kaj duonon da minutoj la rigidiĝinta grupo konservas sian situacion.</em></p>

 <p id="am2181" class="sceninstrukcio">(<em>La kurteno falas.</em>)</p>

 </div>

 </div>

 </div>

 <br class="rompo"> </div>

 <script src="../js/jquery-3.4.1.slim.min.js"></script><script type="module" src="/py/js.py?m=tutateksto&amp;v=1587754225"></script> </body>

 </html>

 