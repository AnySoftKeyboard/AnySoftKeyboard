<!DOCTYPE html>
<html> <head> <title>Tekstaro de Esperanto</title>

 <meta name="viewport" content="width=device-width, initial-scale=1"> <link rel="stylesheet" type="text/css" href="../stilo/tekstaroserchilo.css"> </head>

 <body class="aldono-al-la-dogmoj-de-hilelismo tutateksto <body class="aldono-al-la-dogmoj-de-hilelismo tutateksto  <div class="tekstarkapo"> <h1><a href="../index.html">Tekstaro de Esperanto</a></h1> <h2>Unu teksto el kolekto de Esperantaj tekstoj</h2> <div id="alaktualasekcio"></div>

 </div>

 <div class="tekstarteksto"> <div class="tekstokapo"> <h2>Aldono al la “Dogmoj de Hilelismo”</h2> <ul><li>Verkis: L. L. Zamenhof</li></ul>

 <ul> <li>El: Originala Verkaro</li> <li>Antaŭparoloj – Gazetartikoloj – Traktaĵoj – Paroladoj – Leteroj – Poemoj</li> <li>Verkis: L. L. Zamenhof</li> <li> Kolektitaj kaj ordigitaj de <span class="nomo">D-ro <span class="fremda" lang="de" title="Ne-Esperanta teksto. Lingvo: Germana">Joh. Dietterle</span></span> </li> <li>Eldonado: Ferdinand Hirt &amp; Sohn <span class="nomo" lang="de" title="Ne-Esperanta nomo. Lingvo: Germana">Leipzig</span> 1929 </li> <li>Grandeco: 607 p.</li> <li> Paĝoj 321 – 322</li> </ul>

 <p class="kapoRespondeco"> La bazan tekston origine enkomputiligis <span class="nomo" lang="ja" title="Ne-Esperanta nomo. Lingvo: Japana">Hirotaka Masaaki</span> </p>

 <p class="kapoNoto">Aperis unue en “Ruslanda Esperantisto” <span class="num" title="2-a">II</span>. 1906, n-ro 2 (Februaro). Samtempe la teksto estis depresita kiel aparta folio.</p>

 <p class="kapoNoto">Proksimuma verkojaro: 1906</p>

 <p class="kapoNoto">Kreis la Esperantan tekston: <span class="nomo">Zamenhof</span></p>

  </div>

 <div class="artikolo"> <h3 id="a2">Aldono al la “Dogmoj de Hilelismo”</h3> <p id="a3">Ni atentigas, ke la publikigitaj “Dogmoj” havas signifon nur principan, kaj ilia definitiva redakcio estos fiksita nur en la unua kongreso de la hilelistoj. <em class="interspace">Ĉiun, kiu en principo aprobas la ideon de la hilelismo, sed ne konsentas kun tiu aŭ alia dogmo, ni petas montri al ni, kiajn ŝanĝojn laŭ lia opinio estus utile fari en la diritaj dogmoj.</em></p>

 <p id="a4">Pro evito de malkompreniĝoj ni trovas necesa doni la sekvantajn klarigojn:</p>

 <p id="a5">1. La nomo “Hilelismo” estas nur provizora; estas supozate anstataŭigi ĝin per la nomo “Homaranismo”, kiu pli precize esprimas la tutan esencon de nia ideo (“homarano en la lingvo Esperanto signifas “membro de la homa familio”).</p>

 <p id="a6">2. Se la neŭtrale-geografiaj nomoj de regnoj kaj nacioj (vidu <abbr>dogm.</abbr> 5 kaj 8) montriĝus neoportunaj aŭ malagrablaj, oni povas en la unua tempo uzadi la ekzistantajn nomojn gentajn, ĝis tiu tempo, kiam la demando pri tio ĉi estos decidita en la kongreso de hilelistoj.</p>

 <p id="a7">3. En la kunvenoj de hilelistoj la lingvo hilelista estas deviga nur por tiuj, kiuj tiun ĉi lingvon bone posedas; sed tiuj, kiuj ĝin ankoraŭ ne posedas sufiĉe, povas en la unua tempo uzadi kian lingvon ili volas, sed ili ne havas la rajton altrudi sian lingvon al la aliaj ĉeestantoj.</p>

 <p id="a8">4. Pri la dogmo 11, kiu krom karaktero societa havas ankoraŭ karakteron teozofian, oni devas memori, ke ĝi parolas nur pri tiaj instruoj, kiuj ne kontraŭparolas al la <em class="interspace">scienco</em>, kaj ĝi rilatas nur al la <em class="interspace">templo</em> de hilelistoj, sed tute ne al privataj <em class="interspace">rondetoj</em> hilelistaj. Tiuj ĉi rondetoj havas karakteron ne religian, sed pure <em class="interspace">societan</em> kaj servas por liberaj amikaj interparoladoj pri <em class="interspace">ĉiuj eblaj</em> temoj, laŭ la deziro de la partoprenantoj, kaj de aliaj rondetoj ili distingiĝas nur per tio, ke en ili partoprenas homoj, havantaj neŭtrale-homajn naciajn kaj religiajn principojn, kaj ke la interparolado en ili estas precipe en la lingvo neŭtrale-homa.</p>

 </div>

 <br class="rompo"> </div>

 <script src="../js/jquery-3.4.1.slim.min.js"></script><script type="module" src="/py/js.py?m=tutateksto&amp;v=1587754224"></script> </body>

 </html>

 